<!DOCTYPE html>
<html>

<head>
  <meta charset='utf-8'>
  <meta name='viewport' content='width=device-width, initial-scale=1'>
  <title>
    
    Kurssin I-osan palaute - Tietorakenteet ja algoritmit syksy 2020
    
  </title>
  <script type="text/x-mathjax-config">
      MathJax.Hub.Config({
        CommonHTML: {
          scale: 87
        }
      });
      </script>
  <script type="text/javascript" async
  src="https://cdn.mathjax.org/mathjax/latest/MathJax.js?config=TeX-MML-AM_CHTML">
  </script>
  <link rel='stylesheet' type='text/css' media='screen' href=/syksy-2020/assets/css/main.css>
  <link rel='stylesheet' type='text/css' media='screen' href=/syksy-2020/assets/css/syntax.css>

  <script src=/syksy-2020/assets/js/main.js></script>

</head>


<body id="chapter">
    
<nav class="no-nav" id="side-nav" >
    <button id="hide" onclick="hideSideNav()"> &#x2715;</button>
    <button id="show" onclick="showSideNav()"> </button>
    <h2>Tietorakenteet ja algoritmit syksy 2020</h2>
    
    <ol>

        <li class="side-nav-obj" id="indexnav"><a href=/syksy-2020/index>Etusivu </a></li>
        
        
        
        
        
        
        
        
        
        <li class="side-nav-obj" id="Materiaalinav"><a href="/syksy-2020/pages/materiaali.html">Materiaali</a></li>
        
        
        
        
        
        
        
        
        
        
        
        
        
        
        
        <li class="side-nav-obj" id="Tehtävätnav"><a href="/syksy-2020/pages/tehtavat.html">Tehtävät</a></li>
        
        
        
        <li class="side-nav-obj" id="Tulokset ja palautenav"><a href="/syksy-2020/pages/tulokset-palaute.html">Tulokset ja palaute</a></li>
        
        
        
        
        
        
        
        
        <br>
        
    </ol>
</nav>
    <div class="page-content">
        <div class="content">
    <div class="table-of-content" id="tof" style="display: none;">
    <ul>
        
    </ul>
</div>

    <h1 id="kurssin-i-osan-palaute">Kurssin I-osan palaute</h1>

<p>Kurssipalautteen antoi 233 opiskelijaa.</p>

<p>Palautteen perusteella kurssi on tällä hetkellä melko toimiva kokonaisuus. Tänä syksynä kurssin tärkeimmät uudistukset ovat olleet luentojen sijasta viikoittaiset lyhyet opetusvideot sekä uusi tehtävien palautusjärjestelmä, joka sallii sekä Java- että Python-kieliset ratkaisut. Nämä uudistukset vaikuttavat palautteen perusteella onnistuneilta.</p>

<p>Selkeä kehityskohde kurssilla ovat ohjelmointitehtävien tehtävänannot: palautteen perusteella joidenkin tehtävien kuvausten tulisi olla selkeämpiä ja tehtäväpohjissa tulisi olla kattavampi valikoima testitapauksia. Lisäksi ihanteena olisi, että tehtäväpalvelin antaisi aina jonkin pienen testitapauksen, jos ratkaisussa on looginen virhe. Näitä asioita pyritään parantamaan kurssin II-osan aikana, joskin joissakin tapauksissa koodissa oleva bugi saattaa ilmetä vain suurilla syötteillä, jolloin siitä on vaikeaa antaa hyvää palautetta.</p>

<p>Osassa palautteita viikoittainen minimimäärä tehtävissä koettiin ankaraksi ja toivottiin esimerkiksi bonustehtäviä, joilla voisi hyvittää aiempien viikkojen tehtäviä. Nykyiseen arviointitapaan on päädytty kurssin aiempien vuosien kokemusten perusteella. Aiemmin arviointi perustui yhteispistemäärään, mutta tämä johti siihen, että merkittävä osa opiskelijoista jätti kokonaan välistä kurssin viimeiset viikot eivätkä kurssin tavoitteet toteutuneet. Nykyisen arviointitavan ongelma voi kuitenkin olla viikoittainen huoli kurssin läpipääsystä, ja asiaa mietitään taas uudestaan tulevilla kursseilla.</p>

<p>Kurssi kannustaa itsenäiseen algoritmien miettimiseen, mistä tuli kahdenlaista palautetta. Osa opiskelijoista pitää tätä erityisen hyvänä ja opettavaisena asiana kurssissa, kun taas osa opiskelijoista kokee, että kurssin materiaalin tulisi tarjota enemmän neuvoja tehtävien ratkaisemiseen. Tämä on selkeästi asia, missä ei voi miellyttää kaikkia. Kurssin linja ei ole muuttumassa tämän suhteen, koska kurssin tärkeä tavoite on kehittää ongelmanratkaisun taitoja, mikä ei tunnu mahdolliselta tarjoamalla valmiita vastauksia tehtäviin. Kuitenkin tehtävien sopiva vaikeustaso on asia, mihin kannattaa kiinnittää huomiota.</p>

<p>Koronatilanteen vuoksi kurssi järjestettiin kokonaan etänä, mikä vaikeutti erityisesti kurssin ohjauksen toteuttamista. Telegram sai melko paljon positiivista palautetta, mutta toisaalta osa opiskelijoista kokee, ettei saanut riittävästi ohjausta. Kurssin II-osassa pyritään tiedottamaan paremmin Zoom-pajasta, jossa oli I-osassa vain vähän osallistujia.</p>

<h2 id="numeerinen-palaute">Numeerinen palaute</h2>

<p>Arvioi seuraavia väitteitä (1 = täysin eri mieltä, 5 = täysin samaa mieltä):</p>

<ul>
  <li>Kurssin tavoitteet olivat minulle alusta asti selvät: 4.38</li>
  <li>Kurssikirja oli hyödyllinen oppimisessa: 4.34</li>
  <li>Opetusvideot olivat hyödyllisiä oppimisessa: 4.60</li>
  <li>Tehtävät olivat hyödyllisiä oppimisessa: 4.69</li>
  <li>Kurssin arviointitapa tehtävillä oli onnistunut: 4.45</li>
  <li>Sain kurssilla riittävästi ohjausta: 3.97</li>
  <li>Kurssi oli työläs: 4.19</li>
</ul>

<p>Kurssin kokonaisarvosana:</p>

<ul>
  <li>Minkä arvosanan annat kurssille kokonaisuutena? 4.45</li>
</ul>

<h2 id="sanallinen-palaute">Sanallinen palaute</h2>

<h3 id="mikä-kurssilla-oli-hyvää">Mikä kurssilla oli hyvää?</h3>

<ul>
  <li>Oppikirja ja itse aihe. Kurssin jaottelu viikkoihin jotka vastaavat yhtä lukua tirakirjassa on loistava asia. Myös kurssin jakaminen kahteen kokonaisuuteen on armeliasta (jo kerran viikolla 5 reputtaneena). Task tehtävät olivat joka viikko selvästi helpompia kuin CSES tehtävät ja se oli hyvä asia.</li>
  <li>Opetusvideot, tehtävien palautusjärjestelmä, helposti saatavilla oleva kurssikirja ja Telegram-kanava.</li>
  <li>Suurin osa tehtävänannoista olivat selkeitä ja kurssin aktiivinen telegram-ryhmä oli kätevä apu.</li>
  <li>Suurin osa tehtävistä oli hyviä! Ja ohjausta näytti saavan telegrammissa paljon :)</li>
  <li>Tehtävien haastavuus oli yleisesti ottaen sopivalla tasolla. Telegram-kanava todella hyvä ja käytännöllinen, ohjaajat yleensä paikalla.</li>
  <li>Toteutus, ohjaus, oikeastaan kaikki toimi todella hyvin.</li>
  <li>Viikottaiset aiheet olivat selkeät ja oppimistavoitteet käyvät ilmi tehtävistä. Loppukokeeton kurssimalli, jossa arvosana määräytyy automaattisesti tarkastettavista tehtävistä sopii mielestäni hyvin kurssille, joka perustuu ohjelmointiin</li>
  <li>Aihealue on erittäin kiinnostava ja tehtävät innostavia. Antti sulla on kiva tapa opettaa! Videot olleet tosi hyödyllisiä.</li>
  <li>Sopivan haastavat tehtävät.</li>
  <li>Kurssi oli mielenkiintoinen, tosin paljon aikaa vievä. Sen takia minun täytyi suorittaa kurssi minimivaatimuksella. Mielestäni Telegram apu oli kurssilla todella tärkeää. Erityisesti Leo Varis auttoi minut useamman kerran eteenpäin ja pääsin jumeista eteenpäin :)</li>
  <li>Tykkäsin todella kurssin sisällöstä ja sen rakenteesta. Aiheet eivät olleet tuttuja entuudestaan joten opin todella paljon uusia tapoja lähestyä ohjelmointiongelmia. Mielstäni rakenne oli myös selkeä ja koen, että kyseisellä kurssilla oppiminen tapahtui nimenomaan tekemällä tehtäviä, eli tentti olisi turha. Sain myös tukea tarvittaessa.</li>
  <li>Tehtäviä oli mukava ratkoa ja niissä riitti haastetta.</li>
  <li>Kurssi oli selkeä ja ohjevideot olivat erittäin hyödyllisiä. Kiitos!</li>
  <li>Videot. Telegram. Kurssikirja. Arviointitapa.</li>
  <li>Tehtävien haastavuus kasvoi sopivassa suhteessa. Ohjausvideot hyviä.</li>
  <li>Kurssitoteutus näin etäaikana on mielestäni onnistunut erittäin hyvin. Rakenne on selkeä ja tehtävät ovat opettavaisia kurssin asioihin.</li>
  <li>Tehtävät olivat mielenkiintoisia ja hieman koukuttavia. Arviointitapa oli onnistunut. Kurssilla ollessaan ei tarvinnut kärsiä uniongelmista, kun oli vääntänyt tiraa pikkutunneille asti.</li>
  <li>Opetusvideot ovat selkeitä, hyvödyllisiä ja sopivan mittaisia. Itsenäisissä tehtävissä oli riittävästi haastetta. Kurssikirja on melko selkeä. Telegramista sai hyviä vinkkejä, kun oli tehtävien kanssa jumissa.</li>
  <li>Suomenkielinen materiaali helpotti asian sisäistämistä. Vaikka englannin kielen taitoni onkin hyvällä tasolla, asian ymmärtäminen on huomattavasti nopeampaa äidinkielellä. Videomateriaali avasi hyvin kirjainjonoihin liittyviä ongelmia. Binääripuihin liittyvä viikko lisäsi ymmärrystäni rekursiosta yllättävän tehokkaasti.</li>
  <li>Koen, että hyvin hyödyllinen kurssi. Harvemmin oppii algoritmisia-asioita näin käytännön läheisellä tavalla</li>
  <li>Erittäin hyvin järjestetty ja opettavainen. Käytännön tekeminen todella opettavaista. Voisi olla vielä opettavaisempi jos kurssin tehtävä kokonaisuudet olisi Full Stack Open tyylisiä jossa koko viikko olisi yksi moniosainen tehtävä joka liittyisi oikean datan käsittelemiseen vaikka jostain julkisesta rajapinnasta.</li>
  <li>Monipuolisesti tutustuttiin algoritmeihin ja tietorakenteisiin kurssin aikataulun puitteissa</li>
  <li>Yksinkertaisesti sanottuna paremmaksi tätä kurssia ei saisi. Olen erittäin tyytyväinen itseeni nyt kun katsoo taakse kuinka paljon sai aikaisiksi ja kuinka paljon oppi. Tehtävät olivat työläitä ja moneen otteeseen vaati useamman päivän mittaisen aivojumpan, että sai vihdoin läpi. Tästä kuitenkin tuli aina niin euforinen olo “All tests accepted” viestin jälkeen, että siihen tunteeseen jäi koukkuun. Tämä vain motivoi oppimaan perusteellisesti jokaisen viikon aiheet(tira kirjasta oli joka viikolle suuresti apua) jotta sitä tietoa pystyi itse soveltamaan ja hyödyntämään. Telegram kanavasta oli myös todella paljon apua, vaikka sinäänsä itse ei ollut paljoa äänessä. Monesti sama kysymys mikä pyöri mielessä oli jo aikaisemmin kysytty ja sitä kautta sai taas puhtia jatkaa oman ratkaisun miettimessä. Tästä kurssista tuli vaan todella hyvä mieli, kiitos suuresti. Toivoisi lisää tällaisia tulevaisuudessa.</li>
  <li>Kurssi oli aihepiiriltään mielenkiintoinen ja olennainen.Kirja oli usein melko hyvä, ja hyvää olivat opetusvideot ja se, että ohjaajia oli saatavilla.</li>
  <li>Opetusvideot olivat erinomaiset, paljon parempia kuin luennot. Tehtävät olivat haastavia mutta yleensä ymmärrettäviä.</li>
  <li>Heti alusta asti kurssin pelisäännöt olivat selvät ja tehtäviin käytettävä aika oli inhimillinen. Näiden ansiosta oli helppoa suunnitella, kuinka paljon aikaa tarvitsee käyttää yhden viikon tehtäviin.   Tehtävät olivat laadukkaita ja CSES-palvelu toimi mainiosti.  Kurssin TG-kanavalla sai hyvin apua ja luennoitsija muokkasi materiaaleja tarvittaessa.</li>
  <li>Sopivan vaikeat tehtävät, kurssimateriaali selkeää</li>
  <li>Uskon että ajattelutapani ohjelmoinnissa on muuttunut pysyvästi kiitos tämän kurssin. En välttämättä lähde ratkaisemaan ohjelmointiongelmia “brute force” näkökulmasta ainakaan heti ensimmäiseksi.</li>
  <li>Paikoittain erittäin haastavat, mutta melko selkeät tehtävät, joita joutui toden teolla miettimään ja ajattelemaan. Olen huomannut ongelmanratkaisukykyjeni parantuneen huimasti tämän kurssin aikana. Olen kurssin loppupuolella saanut huomattavasti nopeammin ja paremmin ideoita tehtävien toteutuksiin kuin alussa, vaikka opeteltava asia olisi uusi. Videot ja tirakirja olivat hyvää materiaalia.</li>
  <li>Aktiivinen telegram-ryhmä jossa sai apua tarvittaessa. Lisäksi tehtävät olivat sopivan haastavia</li>
  <li>Kokonaisjärjestelyt verkko-opiskeluun. Täysipäiväisenä työntekijänä paikallaolo on minulle aina hankalaa, joten etätyötilojen toimivuus on ratkaisevaa. Tässä ja muilla tietotekniikan kursseilla ne toimivat erittäin hyvin.</li>
  <li>Kirjan kappaleet olivat lyhyitä ja kattavia. Videot mielestäni helpompi ja mukavampi katsoa kuin muiden kurssien pitkiä luentotallenteita.</li>
  <li>Erittäin mielenkiintoinen aihe, hyvää ohjausta. Jota toki toivoisin hieman lisää.</li>
  <li>Kiinnostavat tehtävät ja selkeä rakenne sekä aikataulu. Työmäärä oli mielestäni sopiva. Materiaalit olivat myös hyviä, opetusvideot olivat tosi käteviä. Mielestäni hyvä kurssi kaiken kaikkiaan :)</li>
  <li>Mielenkiintoiset tehtävät ja kurssimateriaalit olivat pääsääntöisesti hyvät ja sopivat omaan oppimiseen!</li>
  <li>Asiansa erittäin hyvin osaa Antti Laaksonen tehnyt loistavan kurssin!</li>
  <li>Vaihtelevia aiheita, videot erinomaisen hyödyllisiä. Pidin myös siitä, että mahdollisuus tehdä Pythonilla tai Javalla. Tein ohjelmoinnin peruskurssin Javalla, nyt tässä tuli vähän laajennettua Python-osaamista huomaamatta.</li>
  <li>Oli todella selkeät ohjeet ja yleisasu. Oli todella helppoa hypätä mukaan tekemään harjoituksia. Pidin siitä, että kurssi koostui pääsääntöisesti pelkästään ohjelmoinnista ja pulmista, joiden vaikeusasteet vaihtelivat sopivasti.</li>
  <li>Sai paljon kaytannon harjoitusta algoritmeista, vaikka valilla olikin vahasen vaikeita tehtavia.</li>
  <li>Kurssilla oppi paljon uutta.</li>
  <li>Videot ja telegram</li>
  <li>Kurssi oli aivan mahtava! Pidin todella paljon itsenäisestä tehtävien tekemisestä mikä pitäisikin olla ohjelmoinnin opettelussa pääpisteessä.</li>
  <li>Vaikeat viikon viimeiset tehtävät, videot ja muu materiaali.</li>
  <li>Jostain syystä kaksi ensimmäistä viikkoa tuntuivat haastavimmilta ja joihinkin tehtäviin tuli käytettyä todella paljon aikaa (10h~). Ehkä ymmärrys ja logiikan hahmottaminen parani kurssin edetessä ja viimeiset viikot menivät helpommin vaikka näidenkin eteen sai tehdä töitä.</li>
  <li>Se, että pystyi valitsemaan Javan ja Pythonin välillä. Lisäksi kurssi opetti tietorakenteiden ja algoritmien lisäksi muita yleishyödyllisiä asioita ohjelmoinnista, sekä opetti käsitteitä ym. mitä Ohjelmoinnin perus- ja jatkokursseilla ei vielä opetettu.</li>
  <li>Runsaasti tehtäviä, joissa vaikeustaso vaihteli mukavalla tavalla.</li>
  <li>Että sai hyvin ohjausta tehtäviin</li>
  <li>Kurssi opetti todellisia ongelmanratkaisutaitoja, kun tehtävien tekotapa piti osata valita monista mahdollisuuksista ja löytää itsenäisesti sopiva lähestymistapa. Tämä oli välillä todella työlästä, mutta myös palkitsevaa. Siksi on hyvä, että kurssilla ei ole tenttiä: pystyin keskittymään täysillä tehtävien ratkaisemiseen eikä tenttiin valmistautumista tarvinnut murehtia.  Kurssin vetäjä on hyvä ja selvästi panostaa opiskelijoiden oppimiseen mm. videoiden ja Telegram-läsnäolon kautta. Kurssilla tunsi olevansa “hyvissä käsissä”.  Tehtävissä oli hyvät mallivastaukset ja selkeät perustelut niille.</li>
  <li>Kurssi oli hyvin opettavainen ja tehtäviä tehdessä joka viikko huomasi oman ymmärryksensä kasvavan. Telegram-kanavasta oli paljon apua tehtäviä tehdessä. Myös materiaalissa tuli mielestäni hyvin esille oleellinen ja se oli selkeä.</li>
  <li>Upea, haastava mutta hyvin toteutettu kurssi. Kurssin maineesta johtuvat pelkoni osoittautuivat turhiksi - kurssi ei olekaan mahdoton. Opettajan olemuksesta ja videoista huokuu rauhallisuus ja lempeys. Oivallisen toteutustavan vuoksi olen suositellut kurssia myös muutamalle tutkinto-opiskelija-tuttavalle.</li>
  <li>Ohjelmointitehtävät olivat kiehtovia ja niihin käytti mielellään aikaa. Haastetta oli sopivasti.</li>
  <li>Tämä toteutus tapa on varmaan yksi toimivimmista tähän aiheeseen.</li>
  <li>I really learnt a lot from this course. It was interesting, even though very time consuming for me. Even though it is in Finnish, I managed to get help in English both from the chat and from the online meetings.</li>
  <li>Pidin siitä, että jokainen viikko vastasi kutakuinkin tirakirjan vastaavaa lukua. Viikottainen selkeä teema helpotti paljon opiskelua ja kurssikirjaa oli helppo hyödyntää kun tiesi mistä aiheeseen liittyvää tietoa tuli etsiä.</li>
  <li>Hyvä toteutus etäopetusta ajatellen. Hyvät ja avaavat opetusvideot, jotka auttoivat eteenpäin muutamissa tehtävissä.</li>
  <li>Tehtävät olivat haastavia, mutta usein ratkaisut olivat lyhyitä. Pidin siitä, sillä pitkän koodin kirjoittaminen on puuduttavaa. Pohtiminen on paljon mukavampaa. :)</li>
  <li>Tehtävät ja videot olivat hyviä. Kurssin ohjaajat vastasivat telegrammissa kysymyksiin aina yllättävän lyhyessä ajassa.</li>
  <li>Kurssi oli hyvä lähestymistapa kuinka oppia kirjoittamaan käytännössä tehokkaampaa koodia. Itselleni ei tuo algoritmien teoreettinen suunnittelu tai ymmärtäminen ole niin tärkeää. Kurssi moniste oli hyvin selkeä ja helposti ymmärrettävä.</li>
  <li>Esimerkkivideot olivat ehkä kurssin parasta antia, mutta myös Telegram kanavalla oli paljon hyviä vinkkejä ja myös tältä kanavalta saadut henkilökohtaiset vinkit olivat todella hyödyllisiä.</li>
  <li>Keskittyminen tehtävien ratkaisuun. Myös kurssikirja ja videot auttoivat.</li>
  <li>Haastavia tehtäviä.</li>
  <li>Sai tehdä rauhassa tehtäviä omaan tahtiin eikä tarvinnut stressata kokeesta.</li>
  <li>Kurssi oli kaiken kaikkiaan loistava kokonaisuus   - Kurssikirja on hyvin selkeästi kirjoitettu ja hankalat     aiheet on puettu ymmärrettävään muotoon   - Opetusvideot olivat tosi suuri apu. Niitä katsomalla     oppi erilaisia tapoja lähestyä ongelmia. Antin tapa     ilmaista asioita on todella selkeää ja mukavaa    kuunneltavaa :]   - Tehtävät olivat todella opettavaisia. Haastetasossa oli     hyvä porrastus viikon ensimmäisten, keskivaiheen ja     viimeisten tehtävien välillä   - Kurssin arviointitapa on edistyksellinen. Mielestäni se     motivoi ja huojentaa mieltä, kun arvosana määräytyy     suoritettujen tehtävien perusteella eikä tarvitse     stressata lopputenttiä</li>
  <li>Kurssi oli todella kiinnostava ja materiaali todella hyvä, tehtävät olivat kiinnostavia ja sopivan haastavia.</li>
  <li>Kivoja tehtäviä. Kurssikirja oli hyvä ja teksti oli selkeää. Oli mukavasti heti alkuun tekemisen meininki ja heti pääsi kokeilemaan tehtäviä. Niin ja videot oli tosi hyviä ja niistä oppi myös paljon.</li>
  <li>Haastavien tehtävien ratkaisusta saatava onnistumisen tunne ylivoimaisesti parasta. Kurssimateriaali (kirja) ja sitä tukevat videot helposti ymmärrettäviä ja antoivat erinomaiset eväät asioiden itsenäiseen opiskeluun.</li>
  <li>Kurssin sisältö ja tehtävät. Toisin sanoen, kaikki.</li>
  <li>Kurssin suoritustapa on loistava etänä suoritettavaksi, tehtävät ovat mielenkiintoisia ja haastavia mutta harvoin kuitenkaan turhauttavan vaikeita. Mukavaa että omaa edistymistään voi seurata helposti tehtävien accepted-merkintöjen perusteella. En ole paljoa osallistunut kurssin telegram-kanavalla keskusteluun, mutta viikoittain lukenut sitä tekemisen tueksi ja motivaatiota kyllä kohottaa tunne, ettei ole ainoa joka pähkäilee. Kanavalla on myös hyvän oloinen keskustelukulttuuri ja se on kaikin tavoin positiivinen osa kurssijärjestelyitä.</li>
  <li>Tehtävät olivat todella selkeitä ja vaikeustason progressio sopiva. Mielestäni iso parannus aiempaan tiraan!</li>
  <li>Suoritusmuoto, aikataulutus, materiaali (kirja, videot) ja tehtävät.</li>
  <li>Mielenkiintoiset tehtävät!</li>
  <li>Nautin suuresti kurssin tehtävien tekemisistä. Erilaiset haasteet, “kaikki sallittu kuhan on nopea” ja lopuksi nähdä malli vastaukset tekivät kurissista mukavaa ongelman ratkomispuhaa. Mallivastaukset olivat elegantteja ja hyvin selitettyjä.  Erityisesti pidin siitä, että kurssi suoritettiin tehtävinä, eikä opeteltu ulkoa lukiessa tenttiä varten. Ainakin näin koen itse asioiden jääneen päähän paremmin. Kiitos siitä.</li>
  <li>Kurssi oli kokonaisuudessaan oikein onnistunut ja järjestelyt erinomaisia! Apua oli hyvin tarjolla sekä muiden opiskelijoiden että assareiden/vetäjien puolesta. Haastavammissa tehtävissä avun saaminen oli välillä hieman haastavaa Telegramin välityksellä, kun viestit menee “varoittamatta” kaikille, niin varotaan pilaamasta tehtäviä toisilta, mutta samalla sitten myös tuntitolkulla tehtävän kanssa pakertaneet jäävät siinä ilman apua. Siltä osin ehkä Telegram ei ole kovin hyvä kanava kurssin tukiväyläksi.</li>
  <li>Antti ja mahtava omistautuminen oppimisen auttamiseen. Materiaali ja videot olivat selkeitä ja Antti oli itse kokoajan telegramissa kuulolla missä opiskelijat menee ja rakenteli tarvittaessa materiaaliin ajankohtaisia lisäosia, jotta voitaisiin keskittyä varsinaisen asian oppimiseen. Ja kiitokset myös Leolle, joka oli telegramissa erittäin aktiivisesti opastamassa tehtävissä. Hyvin suunnitellun materiaalin, jatkuvan materiaalin päivityksen ja Antin ja Leon ansiosta tämä kurssi oli vaativuudestaan huolimatta erittäin palkitseva ja turvallisen tuntuinen. Kiitoksia!</li>
  <li>Opetusvideot. Ne pelastivat monessa tilanteessa ja niistä oli helppo hakea innoitusta tehtävän tekemiseen, kun alkoi tahmoamaan. Niistä oli helpompi hakea ideoita ja tietoa, kuin kahlaamalla jokin puolentoista tunnin mittainen luento, jossa käydään monta asiaa samassa paketissa.</li>
  <li>Opin tämän kurssin aikana aivan mielettömästi, joten omalta kohdaltani oppimistavoite jopa ylittyi. Tämä kyllä oli haastavin kurssi mitä olen ikinä suorittanut. Osaa tehtävistä voisi mielestäni karvan verran helpottaa, sillä nyt meni parhaimmillaan 12 tuntia joidenkin niiden suorittamiseen, mikä on perheelliselle mielestäni hieman liikaa. Se tunne, kun tehtävä ratkesi, oli kyllä kaiken sen vaivan arvoista.</li>
  <li>Ongelmanratkaisupohjainen malli - mahtavaa, kun annetaan työkalut ja sitten ongelmat jotka työkaluilla tulee ratkaista.</li>
  <li>Aikataulutus motivoi tekemään tehtäviä ja luentomateriaalit ja erityisesti lisämateriaalit olivat hyvät. Myös telegram-kanavasta oli apua.</li>
  <li>Tykkään siitä, ettei koetta ole, vaan arvosana määräytyy tehtyjen tehtävien perusteella. Ohjausta ja vinkkejä sai tarvittaessa telegramista ja videoista kivasti.</li>
  <li>Kurssin arvostelu pelkkien tehtävien kautta on erittäin mukavaa, ja “pelimäinen” kurssipisteiden kasvaminen on todella motivoivaa.</li>
  <li>Kurssin opetusvideot ja avausluento olivat erittäin informatiivisia ja hyödyllisiä oppimisen kannalta.</li>
  <li>Opettajan vinkkivideot ja telegram auttoivat tehtävien tekemisessä. Opettajan tapa opettaa oli selkeä ja kurssikirja oli hyvä. Tehtävät olivat selkeitä ja varsinkin analyysi osiot auttoivat näkemään miten algoritmin voi tehdä toisella tavalla ja lyhyemmin.</li>
  <li>Eritasoiset tehtävät ovat olleet hyviä ja mielenkiintoisia. Helpoimmista saa uskoa, että homma onnistuu ja hankalammista on oppinut todella paljon. Olen jo nyt huomannut, että olen oppinut pohtimaan tehtäviä fiksummin. Lisäksi pidän siitä, että arvosana muodostuu tehtävien suorittamisesta eikä yksittäisestä tentistä.</li>
  <li>Kurssin aihe oli tosi kiinnostava ja mielestäni toteutus oli toimiva. Annettujen tehtävien ratkominen oli hauskaa ja opettavaista ja sopivan haasteellista (paitsi viikon viimeisten tehtävien osalta, jotka olivat - ja joiden ilmeisti pitkin olla - vaikeita).</li>
  <li>Kurssilla tehtävät oli suurimmaksi osaksi hyviä ja oli mukavaa että tehtävissä sai valita ohjelmointikielen. Kurssin materiaali oli myös tarpeeksi laaja että tehtäviä pystyi tekemään ilman turhan suurta tiedonhakua.</li>
  <li>Telegrammista löytyi hyvin apua askarruttaviin tehtäviin.</li>
  <li>Selkeät viikkoteemat ja tavoitteet</li>
  <li>Hyvä ohjaus ja hyvät opetusvideot</li>
  <li>Hyvä tasapaino helpompien ja vaikeampien tehtävien välillä. Tehtävien jakaminen pariin teoriakysymykseen ja loput käytännön tehtäviin toimi hyvin. Telegram ryhmässä sai helposti apua. Viikottaiset videot olivat mielestäni parempi idea kuin luennot.</li>
  <li>Selkeä rakenne, suoraviivaiset oppimistavoitteet ja säännöt.</li>
  <li>Kokonaisuudessaan todella hyvä kurssi. Sopivan haastavia tehtäviä. Tehtävien pohjustus ja palautusympäristö oli selkeä, ja aikaa kului juuri tehtävien ja kurssin aiheiden pohtimiseen. Kirja ja jaksotus (kappale / viikko) oli sopiva.</li>
  <li>Tehtävät olivat hyviä ja riittävän vaikeita.</li>
  <li>Tämä oli mielestäni aivan erinomainen kurssi. Tehtävät olivat välillä todella haastavia, mutta oli aivan mahtava fiilis saada niitä ratkottua. Opetusvideoista oli myös todella paljon apua, ja niistä sai usein hyvän peruskäsityksen käsiteltävästä teemasta. Aikaisempaa ohjelmointikokoemusta minulla oli lähinnä ohjelmoinnin perusteista ja ohjelmoinnin jatkokurssilta, minkä takia vähän jännitti, miten koodaustaidot riittävät, mutta onneksi tehtävät eivät jääneet siitä kiinni. Kaiken kaikkiaan hieno kurssi, jolla opin paljon algoritmeista, tietorakenteista ja ongelmanratkaisusta.</li>
  <li>Tehtävät ovat olleet tosi mielenkiintosia ja erilaisia ajatustapoja herättäviä, jotka on sopinu just aiheen opetteluun. Tehtävissä on kuitenkin haastetta, että joutuu oikeasti miettimään syvällisesti, miten eri rakenteet ja koodit toimivat. Telegram, kurssikirja ja videot ovat olleet tosi hyvä yhdistelmä. Joskus kun vähän ollut vaikeaa, jokin näistä saa aiheen loksahtamaan päähän ja joskus yhdistelmä näitä.</li>
  <li>Opetusvideot (erityisesti nämä: Antti selitti asiat todella hyvin videoilla), Tasks johdattelut tehtävien aiheisiin, sekä useimmat tehtävät.</li>
  <li>Kurssin rakenne on loistava! Arvostin selkeää viikkoaikataulua ja esimerkiksi sitä, että kirjan yksi luku vastasi aina yhden viikon tehtäviä. Pidin kovasti myös siitä, että kurssin suoritus tapahtuu tehtäviä tekemällä eikä mitään ylimääräistä tenttiä/projektia ole.</li>
  <li>Kurssi on hyvin monipuolinen ja antaa hyvät valmiudet jatkaa ohjelmointia muilla vaativilla kursseilla. Opetusvideot olivat loistavia ja antoivat hyviä vinkkejä tehtävien tekemiseen.</li>
  <li>Yleisesti materiaali on todella hyvin toteutettu ja tehtävät ovat olleet hyviä ohjaamaan oppimista. Riittävän haastavia tehtäviä.</li>
  <li>Uuden oppiminen tekemällä. Vaikka koen olleeni jo vuosia hyvä ajattelija työelämän yms. kautta, opetti kurssi valtavasti hakkaamaan päätä seinään ja lopulta onnistumaan.</li>
  <li>Opetusvideot olivat korvaamattomia. Java-tehtävien tekeminen ei olisi onnistunut ilman videoita.</li>
  <li>Opetusvideot oli todella hyviä ja havainnollistavia.</li>
  <li>Tehtävämäärät olivat sopivat. Aikaa minimisuoritukseen kesti kauan ja jos olisin ollut taitavampi tai aikaa olisi ollut enemmän niin suuremmalla työpanoksella tehtäviä olisi saanut tehtyä enemmänkin.</li>
  <li>Joka viikolla oli sopivasti helpompia ja vaikeampia tehtäviä. Tehtävät olivat mielenkiintoisia pähkinöitä joiden ratkaisussa täytyi oikeasti ajatella miten koodi toimii.  Telegram-ohjaus toimi erittäin hyvin ja opiskelijoiden kesken oli hyvää toverihenkeä. Myös opetusvideot ja -kirja olivat selkeitä ja informatiivisia.</li>
  <li>Tehtävien teko ja automaattitarkistus toimi mainiosti. Kurssi oli erittäin työläs, mikä vaati aikataulutusta.</li>
  <li>-Jaettu kahteen kurssiin -opetusvideot selkeitä ja hyödyllisiä -analysis osio cses tehtävissä</li>
  <li>Kurssin tehtävät olivat juuri sopivan haastavia, ja tehtäviä oli monipuolisesti.</li>
  <li>-Käytännönläheisyys -tehtävät olivat mukavan vaihtelevia haastavuudessaan (osaa sai kyllä tosiaan miettiä) -videot olivat toimiva oheismateriaali</li>
  <li>Kokonaisuutena kurssi on ollut hyvin rakennettu. Materiaalit ja tehtävät tukevat toisiaan. Aiheita avaavat videot ovat olleet todella hyödyllisiä. Puiden visuaalisen esitysmuodon lisääminen materiaaleihin oli loistava lisäys. Telegram-ryhmä kurssin tukena on toimiva. Vaikka kurssi oli työläs, niin antoisa se myös oli.</li>
  <li>Tehtävät olivat mielenkiintoisia ja haastavia.</li>
  <li>Tehtäville oli hyvin aikaa, mikä helpotti aikatauluttamista muiden kurssien kanssa. Tehtävät olivat mielenkiintoisia.</li>
  <li>Pandemian olosuhteisiin nähden kurssi oli yllättävän opettavainen verkkokurssi</li>
  <li>Harjoitustehtävät olivat kutkuttavan koukuttavia keskimäärin.</li>
  <li>Ei tenttiä</li>
  <li>Hyviä tehtäviä, vaikkei kolmessa tunnissa per viikko ihan kaikkia ehtinyt ratkaistakaan.</li>
  <li>Telegramissa annetut vinkit olivat korvaamattomia. Kurssi on erittäin mielenkiintoinen ja opin siinä paljon uutta. Mielestäni tehtävät olivat haastavia, mutta hyvällä tavalla.</li>
  <li>Kurssin toteutus tehtävien muodossa oli erittäin toimiva itselleni. Työläs kurssi toki oli ja oma ajankäyttöni oli huonoa, joten ei kerennyt viikottain tehdä kuin minimimäärän tehtäviä.</li>
  <li>Kurssin opetusvideot olivat erittäin hyviä. Pidin siitä, että tehtävissä sovellettiin suoraan opetusvideoilla näytettyjä esimerkkialgoritmeja. Pidin myös viimeisten viikkojen puu-tehtävistä task-järjestelmässä. Nämä auttoivat minua ymmärtämään binääripuiden toimintaa erittäin hyvin. Olen myös tyytyväinen, että kurssissa ei ole tenttiä, jolloin kurssin arvosana tulee suuremmalta määrin opiskelijan ahkeruuden, kuin tenttiin pänttäämisen, perusteella.</li>
  <li>Lyhyet ja ytimekkäät videot. Paljon parempia kuin pitkät luentotallenteet. Vaikeaa asiaa käsittelevän videon voi katsoa niin monta kertaa peräkkäin kuin tarvitsee ja haluamansa aiheen löytää helposti, kun videot on otsikoitu aiheen mukaan ja videota ei tarvitse kelata erikseen tiettyyn kohtaan luentoa.</li>
  <li>Tehtävien tekeminen oli melko mielekästä ja palautus-/arviointijärjestelmä oli toimiva. Se, että pitää tehdä 5 tehtävää per viikko hyväksyttyyn suoritukseen luo selkeyttä siihen onko kurssi menossa läpi tai ei, ilman että tarvitsee miettiä yhtään mitään.</li>
  <li>Mielenkiintoisia ja haastavia tehtäviä. Tämän kurssin jälkeen koen että olen parempi koodari.</li>
  <li>- Tehtävät. Todella opettavaisia käytännön kannalta, ja vaikeusasteeltaan sopivia - hyvän arvosanan eteen sai oikeasti nähdä vähän vaivaa, mutta ei kuitenkaan tarvinnut stressata läpipääsystä.  - 2vk per osio oli minusta kohtuullinen aikataulu, siitä selvisi hyvin töiden ohessakin. - Telegram kanava on hyödyllinen - Kurssikirja mukavan selkeä, kertoo olennaiset asiat tiiviisti. - Sopiva balanssi käytännön ja teorian välillä.</li>
  <li>Kurssin tehtävät olivat haastavia mutta myös erittäin antoisia. Oli hyvä, että ohjausta oli saatavilla Telegramin välityksellä nopeasti ja luotettavasti.   Pidin siitä ratkaisusta, että käytössä oli videomateriaalia luentojen sijaan. Videot olivat hyödyllisiä ja tiiviitä. Oli mukavaa voida katsoa niitä tarvittaessa käymättä läpi kokopitkää luentoa.   Kurssin alussa tehtävät tuntuivat jopa liian työläiltä. Pelkäsin, että en pystyisi suorittamaan kurssia lainkaan, kun jo pakollisten tehtävien tekemiseen kului niin paljon aikaa. Kurssin edetessä sain kuitenkin parempaa otetta tehtävistä ja ratkaisumenetelmistä. Alkuun pääsemisessä Telegramin kautta saatava vertaistuki oli erittäin tärkeää.</li>
  <li>+ Telegram ja siellä ohjaajat ynnä muut avuliaat + Tehtävät pakottivat ajattelemaan sekä ongelmaa että pythonin oikeanlaista hyödyntämistä.</li>
  <li>Tehtävät, opetusvideot ja kurssikirja.</li>
  <li>Opetusvideot olivat todella hyviä, selkeitä ja niihin oli kiva palata aina uudelleen ja usein niiden avulla tehtävät ratkesivat. Ohjaus Telegramissa on ollut toimiva ja riittävää. Kiitokset ohjaajille, etät ovat olleet todella hyvin saavutettavissa Telegramin kautta oikeastaan 24/7. Kurssi on työläs, mutta kaiken sen vaivan arvoinen.</li>
  <li>Tehtäviä runsaasti.</li>
  <li>Kurssi oli kokonaisuudessaan onnistunut ja CSES alusta tehtävien palauttamiselle oli erinomainen. Tehtävät olivat sopivan haastavia ja mielenkiintoa opiskella riitti läpi kurssin. Kurssi sai minut innostumaan yhä enemmän algoritmeista yms.</li>
  <li>Ohjaus, ohjaus ja ohjaus, jälleen kerran saa taas todeta, että jos Laaksosen Antti on mainittu, tietää, että kurssilla oppii. Se paneutuminen ja asioiden selkeä ilmaisu, loistava pedagoginen ote, tekevät oppimisesta mielekästä, ja huomaa, että oppiikin. Aihe on haastava, kurssi on tyhjästä lähtevälle työläskin, mutta ohjauksen kanssa kurssi on inhimillinen ja opettava.</li>
  <li>Opetusvideot olivat parhaat oppimisen tueksi.</li>
  <li>Erinomainen materiaali, erityisesti videot olivat hyviä. Lisäksi ohjaus telegrammin kautta uskomattoman hyvää, opettaja ja ohjaajat olivat valmiita käyttämään omaa vapaa-aikaansa myös esim sunnuntaina myöhään illalla, ehkä jopa huolestuttavan paljon he olivat paikalla vapaa-ajallaan :D</li>
  <li>Opetusvideot olivat erinomaisia. Telegram-ryhmästä oli paljon hyötyä.</li>
  <li>Tehtävien selvä vaikeutuminen, tasks tehtävät helpoimmat, cses ensimmäiset 3 hieman vaikeampia, viiminen aina kaikkein vaikein. Tehtävien testaus oli tehty helpoksi ja mallivastaukset oli selitetty hyvin.  24/7 päivystys telegramissa iso plussa!</li>
  <li>Opetusvideot olivat erinomaisia. niistä oppi hyvin ja aina viikolle 4 asti tuntuui että niiden avulla pääsi kiinni myös vaikeampiin tehtäviin, parilla viimeisellä kierroksella en ihan enää saanut videon avulla tehtäviä viimeisteltyä vaikka ymmärsinkin et videosta ratkaisun olisi voinut yleistää</li>
  <li>Kurssilla oli mielestäni hyviä tehtäviä ja hyvää materiaalia.</li>
  <li>Kurssi tuki hyvin oppimista</li>
  <li>Tehtävissä oli riittävästi aikaa - kahdessa viikossa saa varmasti minimimäärän tehtyä, ja ehtii rauhassa pohdiskella tehtäviä. Osa tehtävistä oli haasteellisia, mutta opetusvideot auttoivat runsaasti!</li>
  <li>Opetusvideot olivat erinomaisia. Tehtävät mielenkiintoisia ja tasoltaan sopivan vaihtelevia.</li>
  <li>pitkät deadlinet, sai työskenneltyä oman aikataulun mukaan</li>
  <li>Tehtävät olivat sopivan haastavia ja tarjosivat monipuolisia ratkaisuja.</li>
  <li>Kaikinpuolin erinomaiset materiaalit, suoritustapa (ei tenttiä, mahdollista tehdä tehtävät Pythonilla, kurssi jaettu kahteen osaan), opin kurssilla paljon.</li>
  <li>Kurssilla oli monentasoisia tehtäviä. Pienelläkin osaamisella pärjäsi ensimmäiset tehtävät, mutta lopun haastavammat tehtävät toivat pakollista vääntämistä, jolloin jotkin sisällöt ehkä kirkastuivat paremmin.  Pidin paljon aktiivisuudesta telegram-ryhmässä, neuvojen taso oli hyvä ja opiskelijoita selvästi kuunneltiin.  Opetusvideot oli tehty hyvällä maulla ja riittävän aloittelijatasoisesti, jolloin pysyi hyvin mukana ja aina pystyi katsomaan uudestaan, jos jäi jokin hieman hämärän peittoon. Videot myös avustivat sopivasti tehtävissä, ettei kuitenkaan antanut liikaa suoria vastauksia johonkin tehtävään.  Kurssi oli työläs, ja jos vitosta havittelee niin pakko saada useampi vaikeimmistakin tehtävistä läpi. Näihin voi kokemattomalta koodaajalta mennä yllättävänkin paljon aikaa. Silti koen, että tämä on hyvä näin, koska liian helpolla tekemisellä ei opi riittävästi.</li>
  <li>Kurssivideot olivat hyödyllisiä</li>
  <li>Pidän tavasta, että tekemisen kautta oppii.</li>
  <li>Videoita oli helppo seurata ja niistä sai paljon apua</li>
  <li>Ongelmiin oli aina mielenkiintoinen lähestymistapa, jollaista ei ollut tullut ennen ajatelleeksi.</li>
  <li>Kurssi on mielestäni todella onnistunut. Kurssilla on todella hyvät materiaalit. Kurssikirja ja videomateriaalit ovat selkeitä.</li>
  <li>Kurssilla oppii aiheesta erittäin paljon, ja erityisesti videot olivat erittäin hyödyllisiä. Parasta on kuitenkin se, että työtä voi tehdä itselle sopivana ajankohtana</li>
  <li>Telegram ryhmä oli erittäin hyödyllinen, ja sieltä tuli opittua montakin asiaa.</li>
  <li>Tehtäväpalautus toimi hyvin ja koodikielen sai valita.</li>
  <li>- Tirakirja on hyvä kompakti materiaali joka johdattelee tehtäviin riittävästi. Viikon luettava alue on sen verran lyhyt että sen jaksaa lukea ajatuksella kokonaan. - Kiitokset Antille ja Leolle todella aktiivisesta ohjaamisesta Telegramissa. Ei ole tuntunut siltä kuin monella muulla etäkurssilla, että jää ihan yksin jos jää johonkin kohtaan jumiin. Aina on tuupattu eteenpäin. Ohjaajien vinkit ovat olleet hyviä; ne ovat antaneet uusia ajatuksia, mutta on silti joutunut itse tekemään lopulliset oivallukset. - Myös Telegramin yhteishenki on ollut hyvä. Ehkä ohjaajien aktiivinen läsnäolo tekee sen. Joillain kursseilla saa tyhmistä kysymyksistä osakseen vain irvailua eikä tee mieli sitten kysyä enää mitään jatkossa. - 2vk aikaraja tehtäville on todella hyvä. Ehdin mm. sairastaa viikon flunssan rauhassa eikä se kaatanut kurssia. - Kurssisivu on selkeä ja tietty info löytyy aina vain yhdestä paikasta (esim. aikataulut), mikä on hyvä. - Antti luki opiskelijan ajatuksia, koska videoissa ja materiaalissa esiintyi aina juuri ne asiat jotka itseäkin mietitytti aina kyseisellä viikolla. Videot oli hyvä lisätuki ohjaukseen.</li>
  <li>Kurssi toimi etätoteutuksena loistavasti, ja telegramin kautta sai paljon hyödyllistä tietoa. Opetusvideot olivat todella hyödyllisiä, ja parasta niissä oli, ettei tarvinnut kahlata kerralla 1-1,5 h luentoa, vaan videot tulivat aiheittain lyhyinä, helposti sulatettavina paloina.</li>
  <li>Ohjelmointi tehtävät ovat todella hyviä kehittämään algoritmillistä ajattelua.</li>
  <li>Kurssin videot olivat erittäin hyödyllisiä ja jos vaan on resursseja niin niitä voisi mielestäni olla lisää.  Telegram ryhmästä sai aina helposti tukea vertaisilta ja ohjaajilta.</li>
  <li>- Itselleni aikataulu oli todella tärkeä. Se että on kaksi viikkoa aikaa per aihe, mahdollistaa kurssin suorittamisen hyvällä arvosanalla vaikka välillä olisi muita velvollisuuksia (työ, perhe, muut kurssit), ja välillä kun on aikaa niin voi tehdä tehtäviä “varastoon”. Viikkojen limittäisyyden takia kurssi pysyy kuitenkin aikataulussa.  - Kurssin suorittaminen pelkillä tehtävillä oli mahtavaa, työtä oli paljon mutta tuntui että niistä myös oppi paljon vs. tenttitilanne. Tentissä ehkä korostuu stressitilanteessa toiminta mutta mieluummin käytän aikaa enemmän asioiden opetteluun huolella stressittömästi ensin, kurssi on kuitenkin vaativa eli opeteltavaa riittää kyllä (stressin alla toiminta tukee sekin oppimista mutta onko tentti ylipäätään oikea tapa testata algoritmista ongelmanratkaisua ja missä vaiheessa oppimista stressitilanteen kuuluisi tulla).  - Tehtävien automaattitarkastus on mahtavaa koska palautteen saa välittömästi ja se tukee oppimista kun pääsee miettimään oman ratkaisun korjaamista ja yrittämään uudestaan.  - Täsmävideot olivat todella hyviä, ne olivat tiiviitä ja käytännönläheisiä, “livenä” koodaaminen ja ääneen ajatteleminen avasi hyvin toimintatapaa miten ko. ongelmaa lähteä ratkomaan. Tuntuu että nämä olivat puuttuva palanen ja yhdessä kurssin muiden osien kanssa (kurssikirja, automaattitarkistettavat tehtävät, telegram-tuki) luovat eheän kokonaisuuden.  - Kaksi eri kielivaihtoehtoa oli todella hyvä, kahdesta syystä: Java ja Python ovat erilaisia kieliä ja oli hedelmällistä vertailla niiden toimintaa kurssin aiheisiin liittyen. Toinen liittyy yliopiston uuden “peruskielen” valintaan, siirtymäajan pitäisi olla pitkä, siksi on hyvä että Javaa ei suoraan pudotettu pois (kuten kävi Cybersec-kurssilla). Jos/kun Java joskus tulevaisuudessa jää pois, pitäisikö tilalle ottaa joku vastaava kieli Pythonin vastapainoksi?  - Ylipäätään kurssin suorittaminen etänä soveltui minulle loistavasti koska Kumpulaan fyysisesti pääseminen on vaikeaa (päivätyö, perhe, Espoo -yhdistelmä).  - Palautusjärjestelmänä CSES toimii nopeasti, helposti ja sujuvasti, pidän siitä ehkä enemmän kuin hitaahkosta ja monimutkaisesta TMC:sta (vaikkakin TMC:ssa on enemmän helpottavaa toiminnallisuutta kuten tehtäväpohjien lataaminen, toisaalta eipä se iso vaiva ollut itsekään niitä naputella).  - Kurssin jakaminen kahtia oli hyvä päätös ja noudattaa matlun nykylinjaa, omaan keskittymiskykyyn yhden periodin mittainen 5op rypistys on juuri sopiva (vähän menee hapoille jo mutta kiukulla jaksaa maaliin). Pidemmät kurssit ovat ok kun niissä on vapaa aikataulu (ja joissain jopa mahdollisuus täydentää kurssia myöhemmin).</li>
  <li>Ohjaus</li>
  <li>Tietyllä tavalla mitä pidemmälle kurssi meni niin sitä enemmän pidin tästä. Tehtävät oli selkeitä.  Plussaa siitä, että koodin palautus oli todella simppeli ja tehtävät sai tehdä haluamallaan tavalla ilman että tarvitsi lähteä kikkailemaan heikosti toimivien lisäosien tai sekavien järjestelmien kanssa kuten monella muulla kurssilla on ollut tapana.  Telegram-keskustelua oli kiva seurata.</li>
  <li>Oppimateriaali ja videot olivat hyviä</li>
  <li>Koukuttavat tehtävät. Hyvä henki Telegramkanavalla, jossa apua löytyi tarvitseville ja tehtäviin tuli nopeasti täsmennystä kurssihenkilökunnalta.</li>
  <li>Tehtävät ovat mainioita - yksi parhaita kursseja mitä olen käynyt</li>
  <li>Kurssi oli pääpiirteissään hyvin rakennettu ja tavoitteet olivat selvät. Kurssilla oli myös mahdollista saada aika nopeasti apua tehtävien teossa.</li>
  <li>Todella hyvät opetusvideot. Suoritusmahdollisuus ilman loppukoetta.</li>
  <li>Kurssilla opetusvideot olivat erittäin hyviä ja niistä oli paljon apua tehtävien hahmottamisessa.   Looginen järjestys kurssitehtävien ja kurssimateriaalin (1. luku vastaa 1 tehtäväsarjaa jne.. ) helpotti työskentelyä.   Tasks ja CSES järjestelmän toteutus oli hyvä ja se antoi monipuolisen vaihtoehdon suorittaa kurssia, eli kurssin suoritus ei ollut pelkkää koodin kirjoitusta.  Kurssin Telegram-tuki oli myös hyvä ja kurssin vetäjien/ohjaajien vasteaika Telegramissa oli myös hyvä.</li>
  <li>Tehtävät ovat olleet mielestäni sopivan haastavia ja tekemiseen / ongelmanratkontaan painottuva oppiminen on on palkitsevaa. Kurssi on ollut hyvä johdatus aiheeseen.</li>
  <li>Kurssin Telegram-kanava, videot, helposti saatavilla oleva apu sekä kurssin vastuuhenkilöiltä että muilta opiskelijoilta.</li>
  <li>Haastavat tehtävät ja soveltavan ajattelutavan kehittäminen.</li>
  <li>Tentittömyys, kurssin jakaminen kahteen osaan</li>
  <li>Erinomaiset materiaalit ja ohjaus.</li>
  <li>Opetusvideot selvensivät hyvin tiettyjä asioita, jotka saattoivat olla hieman epäselviä. Niistä sai myös uusia työkaluja kurssin tehtävien ratkaisemiseen. Telegramissa oli mahdollista kysyä neuvoja niin ohjaajilta, kuin muilta kurssilaisilta.</li>
  <li>Videomateriaali oli laadukasta.</li>
  <li>Opettelin pythonin kurssin yhteydessä ja siitä on ollut iloa muissakin yhteyksissä.</li>
  <li>Kaikki tehtävät olivat hyviä ja opettavaisia.</li>
  <li>- Erinomainen kurssikirja - Hyödylliset opetusvideot - Toimiva aikataulu (nopeatempoinen, mutta joustava)</li>
  <li>Opetusmateriaali</li>
  <li>Tukea sai erittäin hyvin Telegrammin avulla. Tehtävät olivat todella mielenkiintoisia. Opetusvideot olivat erinomaisia.</li>
  <li>Oman opiskeluni kannalta erityisen hyvää oli mutkaton tehtäväjärjestelmä, joka oli valtava parannus aiemmasta TMC-netbeans -systeemistä.</li>
  <li>Opetustapa.</li>
  <li>Videot olivat usein hyviä. Ja tosi hyödyllisiä asioita oppii, kunhan ymmärtää asiat.</li>
  <li>Kurssi opetti tosi paljon uutta ajattelutapaa koodaamisessa ja aikavaatimukset ovat todella hyödyllinen lisä tuleviin projekteihin.</li>
  <li>En oikein performoi tenteissä, joten tentitön lähestymistapa oli minulle enemmän kuin tervetullut.</li>
  <li>Kurssilla oli hyvää opetusvideot.</li>
  <li>Tehtävät oli kivoja</li>
  <li>Se että kurssi on jaettu kahtia eikä tarvitse stressata kahden periodin ajan yhden kurssin suoritusta.  Telegram on hyvä lisä kurssille. Monesti tehtävissä jumiin jäätyäni etsin telegrammista tehtävään liittyvää keskustelua jonka avulla pääsin kohti oikeaa suuntaa.</li>
  <li>telegram -kanava jossa oli aktiivista keskustelua ja myös sai apua hyvin. Kurssin opettajan nopea reagointi pieniin puutteisiin tehtävissä ja muihin ongelmiin ja esim binääripuun visualisoija. Hyvää oli myös ehkä käytännössä ongelmanratkaisulähtöisempi suoritustapa kuin yleensä vastaavissa kursseissa muissa yliopistoissa ja tehtävät olivat innostavia ja myös että malliratkaisuja oli kommentoitu riittävästi että ymmärsi mihin se perustui. Etenkin videot olivat erittäin hyviä ja hyödyllisiä.</li>
  <li>Melko hyvä läpileikkaus hyödyllisistä “perus”-tietorakenteissa. Ehkä kaipaisin enemmän esimerkkejä siitä, missä käytännön sovellutuksissa tietorakenteita voi hyödyntää (konkreettisia esimerkkejä).</li>
  <li>ajattelemisen aloittaminen ongelman ratkaisussa</li>
  <li>Sopivan haastavia tehtäviä. Videot ja oppikirja olivat hyödyllisiä.</li>
  <li>Tehtävät olivat haastavia, mutta opettavaisia.</li>
  <li>Opetusvideot</li>
  <li>Oli mahtavaa keskittyä vaihteeksi soveltavaan ongelmanratkaisuun  eikä ohjelmointikielen tai -toiminnallisuuksien opetteluun! Tarkoitan sitä, että ohjelmointimielessä suurin osa tarvittavista työkaluista (Java, for-loopit, listat jen.) olivat erittäin tuttuja entuudestaan eikä tarvinnut käyttää aikaa näiden opetteluun, vaan sai keskittyä miettimiseen.   Videot olivat tosia hyviä!   Kiva myös kun ei ole erillistä tenttiä, vaan tehtävien tekeminen riittää.   Oli hyvä nähdä ja oppia kuinka suuria tehokkuuseroja eri tavalla toteutettujen algoritmien välillä voi olla.</li>
  <li>Tehtävien tekomahdollisuus kahdella eri ohjelmointikielellä on hieno myönnytys opiskelijoiden suuntaan! Tehtävät olivat käytännönläheisiä ja eri tietorakenteiden käyttö tuli hyvin tutuksi.</li>
  <li>Opetusvideot olivat todella hyödyllisiä ja telegramista sai hyvin apua tehtäviin.</li>
  <li>Erityisesti opetusvideot olivat todella hyvin tehtyjä ja niistä oli paljon apua, kiitos niistä. Myös Telegram-ohjaus oli laadukasta ja yhtä parhaista mihin olen etäkursseilla törmännyt. Oli myös mukava, että heti kurssin alussa oli selvät aikataulut ja pisterajat.</li>
  <li>Mielestäni kurssilla oli hyvää haastavat ja monipuoliset tehtävät sekä videomateriaalit, joista sai vinkkejä tehtävien ratkaisemiseen.</li>
  <li>Telegram ryhmä oli avulias ja hyvä siinä, että se oli runsaasti käytössä osallistujoiden kesken.</li>
  <li>Suoritustapa tehtävien palauttamisella ilman koetta</li>
  <li>Arvostelu kriteerit oli heti kerottu selkeästi ja telegram-ryhmästä sai aina neuvoja ja vertaistukea tehtäviin, kun sitä tarvitsi.</li>
  <li>Tykkäsin tehtävä perusteisesta arvioinnista.</li>
  <li>Kurssikirja on äärimmäisen hyvin tehty, se selittää asiat selkeästi esimerkkien kautta. Opetusvideot ovat myös erinomaisia, sillä niissä näkee hyviä esimerkkejä miten jonkin ongelman voi totetuttaa pythonilla/javalla.</li>
  <li>Viikottaiset deadlinet, hyvin aikaa tehtävien tekoon, telegram-kanava toimi hyvin. Hyvä materiaali ja tehtäväalusta.</li>
</ul>

<h3 id="miten-kurssia-voisi-parantaa">Miten kurssia voisi parantaa?</h3>

<ul>
  <li>Viidennen viikon ‘sanaparit’-tehtävän tehtävänanto oli jokseenkin harhaanjohtava itseni ja joidenkin muiden mielestä -- sitä voisi parantaa.</li>
  <li>Videot olivat mahtavia, mitä enemmän, sen parempi! Ne olivat todella opettavaisia.</li>
  <li>Kurssikirjasta ei tuntunut olevan paljoakaan hyötyä tehtävien teossa</li>
  <li>Mahdollisesti aikatauluton versio voisi olla mukava, kun itsekkin nyt harmittaa etten alkukurssista tehnyt enempää tehtäviä. Aikatauluttomassa voisin nyt mennä tekemään ne.</li>
  <li>ei haittaisi jos opetusvideoita olisi enemmän, tosin en koennut missään vaiheessa että olisivat puuttellisia</li>
  <li>Panostin kurssiin aivan järjettömästi aikaa, myös niihin tehtäviin, joita en lopulta saanut ratkaistua ennen deadlinea. Ehkä tämän takia kurssi tuntui paikoitellen lannistavalta. Välillä tuntui, että kurssimateriaalissa ei opeteta vaadittavaa asiaa, vaan se pitäisi itse jostain hoksata.  Opiskelin kuitenkin deadlinen jälkeen tehtävien malliratkaisuista vaikeimmatkin tehtävät. Näin “TiRa-ajattelu” kehittyi kurssin aikana, ja loppukurssista tehtävien tekemiseen kului huomattavasti vähemmän aikaa kurssin alkuun verrattuna. Oppimista on siis ehdottomasti tapahtunut ja olen tyytyväinen kurssin tehtävien haasteellisuuteen.  Vaikka kurssiarvosana ei ole itselleni tärkeä, olisi silti ollut kiva saada jotain kompensaatiota myös tästä deadlinen jälkeisestä oppimisesta. Koen kuitenkin nyt kurssin jälkeen osaavani asiat tulevaa arvosanaani (2) paremmin juuri tämän “itseopiskelun” myötä.  Ehkä viimeisellä viikolla voisi jatkossa julkaista jotain ylimääräisiä kertaustehtäviä, joilla osaamista voisi vielä todentaa? Osa kurssin asioistahan linkittyi toisiinsa, jolloin seuraavan viikon tehtävien jälkeen tuntui, että osaisin paremmin myös edellisen viikon tehtävät. Tämä voisi motivoida myös niitä kurssilaisia opiskelemaan asioita vielä deadlinen jälkeen, joille arvosana ja kurssin läpäisy merkkaa enemmän kuin oppiminen.</li>
  <li>- Voisiko seuraava viikko aueta vähän aiemmin siinä tapauksessa että saa edellisen viikon kaikki tehtävät tehtyä?  - Kurssin edetessä olisi kiva nähdä statistiikkaa vähän samaan tyyliin kuin Moodle sitä näyttää (esim. moniko on palauttanut jonkun tehtävän, paljonko palautusyrityksiä on ollut, ehkä tosin vasta palautuksen sulkeuduttua ettei se ohjaa liikaa tehtäviin suhtautumista).  - Kurssisivulla voisi olla ehkä opastusta mihin jatkaa jos kurssin aiheet kiinnostavat (Algoritmit ongelmanratkaisussa? Programming for Performance? Maisteritason jutut? Muut HY:n kurssit? Koodauskilpailut? Algoritmeistä on kirjoja mutta onko ongelmanratkaisusta?)  - Ymmärrän että tällä suorituskerralla ei ollut “korjaussarjaa” koska on reilua että pisteytys noudattaa kurssin alussa päätettyä linjaa, mutta olisiko semmoinen tuleville kursseille hyvä? Kurssi on joustava mutta työläs eikä kaikkea ei voi ennakoida, toimisiko se että kurssin lopussa voisi pisteen tai kaksi ansaita bonustehtävillä? Kurssin luonnetta se ei muuttaisi. Toisaalta arvosanoissa on haarukka nyt jo eli tavallaan neljä pistettä on joustoa jo.</li>
  <li>Opetusvideot auttoivat todella paljon hahmottamaan asoita, joten kurssikirjan ohella olisi toivottavaa että viikon teoriasta olisi myös jonkinlainen video. Välillä kurssikirjan lukeminen ei heti avannut aihetta mutta kun esim. Youtubesta katsoi videon aiheesta pääsi teoriaan helpommin kiinni. Monesta aiheesta löytyi lyhyitä videoita joita voisi suoraan suomentaa ja käyttää pohjana.</li>
  <li>Esimerkkivideoita olisi voinut olla vielä enemmän, ainakin rekursiosta olisin kaivannut sen perusideaa avaavaa videota. Tehtävät tuntuivat vaikeutuvan eksponentiaalisesti perustehtävien jälkeen, mutta tosin se oli varmaan myös tarkoitus.</li>
  <li>Testejä voisi heti antaa enemmän. Monta kertaa tein jonkinlaisen prototyypin muutaman annetun testin avulla, joka olikin aivan väärin, kun lähetin vastauksen. Aikaa olisi säästynyt mukavasti, jos tietäisin heti, että teen jotain väärin.</li>
  <li>Mielestäni kurssi on varsin onnistunut ja loppuunhiottu kokonaisuus jo nyt. Ainoa keksimäni parannuskohde on tehdä lisää opetusvideoita,</li>
  <li>-ehkä tehtävien ratkaisujen ollessa liian hitaita, voisi testatessa tulla joku ilmoitus, että kuinka paljon aikaa kului liikaa tai jotain.</li>
  <li>Joku yksittäinen tehtävä jäi ratkeamatta. Olisi mielenkiintoista nähdä niihin jälkeenpäin ratkaisut, tuleekohan mahdolliseksi?</li>
  <li>Mielestäni tiukka minimiraja tehtävissä joka viikolle on hieman ankara systeemi ottaen huomioon, että tehtävien ratkaiseminen vaati ajoittain ainakin itselläni erittäin paljon työtä.  Kurssia voisi parantaa niin, että voisi vaikka yhden viikon tekemättömiä tehtäviä kompensoida muilla viikoilla. Näin ei tarvitsisi pelätä varsinkin kurssin loppupuolella, että kaikki aiempi työ menee hukkaan ja kurssi loppuu kuin seinään, jos jää jumiin tehtävissä, eikä saa lopulta vaadittua 5 tehtävää hyväksytettyä jollakin viikolla. Tämä olisi mielestäni hieman armeliaampi systeemi ja motivoisi varmaan enemmän yrittämään kurssin alkupuolella myös vaikeampia tehtäviä, että saisi hieman etunojaa kurssin loppupuolta varten.</li>
  <li>Slack etiketti?</li>
  <li>Kurssin tehtävien annot jokseekin olettivat niiden lukijalta hieman liian paljon. Jos jotain voisin pyytää, olisi, että tehtävänannot olisivat yksiselitteisimpiä. Tähän meni iteslläni turhaa aikaa, koska tulkitsin tehtävänannon muutaman kerran hieman väärin, koska osa terminologista ei ollut selitety kirjassa (tai se oli mennyt ohi).</li>
  <li>Eräs Aalto-kaverini sanoi, että heillä on muutamilla kursseilla kokeiltu käytäntöä, jossa myöhässä palautetuista tehtävistä saa edelleen pisteen mutta esim. vain 70% tai 50% alkuperäisestä pistemäärästä. Se saattaisi vähentää stressiä viikottaisesta työmäärästä, mutta toisaalta vaarana saattaisi olla, että ihmiset laiskottelisivat ja stressaantuisivat kurssilla entistä pahemmin :D</li>
  <li>Osa tehtävistä vaatii hyppyä suoraan syvään päätyyn. Ymmärryksen lisääminen joistakin aiheista välivaiheiden avulla voisi helpottaa, mutta toisaalta tämä nykyinen tapa luultavasti rohkaisee paremmin kysymään apua asioihin, joita ei meinaa ymmärtää. Oikeasti mikään ei ole kunnolla pielessä.</li>
  <li>Tehtävissä oli mielestäni todella erikoisia tasoeroja. Pääasiassa taskit olivat niin helppoja, että niiden arvo uuden opettamisessa oli välillä vähän kyseenalaista. Varsinaisista tehtävistä 1-5 oli yleensä ratkaistavissa 1-2 tunnissa, kun taas viimeiseen sai helposti tuhrattua 10-20 tuntia ja siltikään ei välttämättä tullut pisteitä. Siinä määrin kurssin arviointi on aika raadollinen. Toisaalta on ymmärrettävää, että algoritmilla on tietyt vaatimukset, mutta toisaalta oppimista ja motivaatiota voisi paremmin tukea se, että arvostelu palkitsisi siitä, että pääset oikeille jäljille. Toisaalta taas tehtävät 4-5 olisiva voineet olla haastavampiakin.</li>
  <li>Kurssikirjan teoriaa olisi voinut testata ehkä vielä yhdellä Task-tehtävällä lisää, ja mahdollisesti täten vähentää yhden CSES-tehtävän. Tämä olisi mielestäni syventänyt ymmärrystä entisestään.</li>
  <li>Joku silta noiden Tasks ja CMES välillä olis kiva, kun haluaa siirtyä tehtävistä toisiin.</li>
  <li>Tehtävissä olisi ollut mukava päästä nopeammin eteenpäin. Eli viikot olisi voineet olla kauemmin auki.  Telegrammissa/tai vaikka videona olisi voinut olla sulkeutuneelta viikolta ratkaisujen läpikäynti. Esim millä tavoin jokin oli ratkaistu ja oliko muilla erilaisia tapoja.</li>
  <li>Selkeät koodit tai numerot tehtäville niin kun niistä puhutaan niin ei tarvitse epäselvästi viitata tehtävän nimeen kun voi suoraan sanoa esimerksiksi 6.3. Tämä nopeuttaa myös halutun keskustelun löytämisen telegrammissa.  Olisi myös mukavaa jos tehtävien valinnassa olisi vielä enemmän vaihtoehtoja. Useasti huomasi että jollain viikolla ohjelmointitehtävät tuntuivat kovin ylitsepääsemättömiltä ja silloin extra “kirjallinen” tehtävä olisi tehnyt terää ja vähentänyt hiemän pään seinään hakkaamista.</li>
  <li>Ei heti tule paljoa mieleen, mutta esim. tehtäväpohjiin voisi lisätä valmiiksi jo enemmän tulostettavia testejä. Tällä tavalla ei tarvisi rampata CSES testejä ja etsiä sovelluksesta vikaa.</li>
  <li>Toivoisin, että Tira 2 -kurssilla ei olisi viikottaista viiden tehtävän palautuspakkoa, ainakaan ilman mitään joustoa. Itselläni meinasi jäädä läpipääsy viimeisen viikon tehtävistä kiinni, vaikka muuten tehtäväpisteitä olisikin ollut tarpeeksi.  Toinen ongelma oli se miten CSES - ympäristössä näkyy virheviestit välillä. Ymmärrän, että se ei aina kerro millä rivillä virhe tulee mutta ongelmaksi koen, että osassa tehtäviä ei näkynyt kokonaisuudessaan millä syötteellä koodia on testattu, jolloin ongelman korjaaminen hankaloituu huomattavasti. Myöskin virheviesti olisi kiva nähdä kokonaisuudessaan.</li>
  <li>Ei parannettavaa mielestäni.</li>
  <li>Hyvä kysymys</li>
  <li>Opetusvideoiden antamat eväät eivät aina tuntuneet riittävän kaikkiin viikkojen vaikeimpiin tehtäviin. Minusta myös tehtävien kahden viikon ehdoton palautusaika, josta myöhästymisen seurauksena on kurssin reputus, on harmillinen. Mielestäni vähemmän kovat “rangaistukset” olisivat myös aivan yhtä hyvin toimivia motivaattoreita, eikä tehtävien aikaisin palauttaminen aiheuttaisi yhtä paljon stressiä.</li>
  <li>Videot tuntuivat todella opettavaisilta. Näitä voisi olla ehkä enemmänkin.</li>
  <li>Joidenkin tehtävien testailua voisi helpottaa, jos olisi vaikka nappi josta saisi ladattua satunnaisia keskikokoisia testisyötteitä ja niiden oikeita tuloksia itselleen,</li>
  <li>Testausjärjestelmä voisi antaa tarkempia tietoja epäonnistuneesta suorituksesta.</li>
  <li>Mielestäni jo näin aika hyvä kurssi. Jos jotain, niin noita tehtävä demovideoita voisi olla useampia. Ne olivat aika opettavaisia.</li>
  <li>Tänä vuonna ei ollut videoituja luentoja, joten videomateriaalia voisi olla enemmän tai tarjota linkkejä mistä löytää tietoa tarvittaessa. Kurssikirjassa voisi olla enemmän esimerkkejä, koska ne avasivat hyvin asioita.</li>
  <li>Osa tehtävänannoista vaikuttivat hieman epäselviltä tavoitteen suhteen, joten näissä voisi mahdollisesti olla viilattavaa.</li>
  <li>Ehkä olisin muutaman videon kaivannut lisää, jotka olisivat voineet auttaa kaikkein vaikeimmissa tehtävissä,</li>
  <li>Vähän kummastuttaa, että parista tehtävästä arvosanat kiinni. Ymmärrän, että osa tehtävistä on tosi haastavia ja aikaa vieviä ja siksi niillä on suuri painotus arvostelussa, mutta itse työstin esim ABC-tasapainon ratkaisua noin 30 tuntia, enkä saanut millään Telegramista saaduilla vinkeillä tai materiaaleilla sitä ratkaistua tarpeeksi nopealla toteutuksella. Se saa tuntumaan siltä, että 5 on mahdotonta saada, koska tehtävässä pitää itse keksiä jotain mitä ei ole tullu vastaan vielä, eikä löydy mistään materiaaleista. Vähän turhauttavaa.</li>
  <li>Jos kurssista on jatkossakin pelkkiä verkkototeutuksia. Opetusvideoita voisi olla enemmän.</li>
  <li>Tehtävien tarkastaminen on hieman työlästä ja jotkin virheviestit eivät avautuneet melko laajasta ohjelmointitaustastani huolimatta ilman apua telegramissa.</li>
  <li>-</li>
  <li>Jotta kurssilla esiteltävien uusien tietorakenteiden käyttö tulisi entistä luontevammaksi, voisi pakollisten tehtävien ohella olla myös helpompia vapaaehtosia perustehtäviä, tämän toteuttaminen voi olla tosin vaikeaa. Materiaalissa/tehtävien yhteydessä voisi olla myös linkkejä hyviin lähteisiin, joista voisi lukea sen hetkisestä aiheesta vielä enemmän.   Kurssi oli itselle suhteellisen työläs ja paikoin paljon stressiä aiheuttava mutta luulen, että oppiminen vain vaatii paljon työtä ja siltä työmäärältä ei voi tällä kurssilla välttyä.</li>
  <li>Ei haittaisi vaikka noita helpompia cses tehtäviä olisi jokunen enempi.</li>
  <li>Opetusviedoita olisi voinut olla enemmän. Käytännölliset opetusvideot, missä opettaja ratkaisee jonkun ongelman samalla selittäen ajatuskulkuaan tuntuivat todella opettavaisilta.</li>
  <li>Osassa tehtävistä tehtävänannot kaipaisivat selkiyttämistä: milloin saa käyttää valmista tietorakennetta, milloin pitää tehdä itse oma rakenne.</li>
  <li>Kurssi oli erittäin työläs, mikä oli odotettavissa ja ymmärrettävää, mutta jotta työtuntien määrä painuisi hieman lähemmäs tarkoitettua työtunnit per opintopiste -suhdetta, olisin viimeisiin tehtäviin kaivannut hieman enemmän tukea tai materiaalia. Esimerkiksi vinkit minkälaista tiedonhakua tehtävän ratkaisemisksi olisi tehtävä olisivat olleet mukavia. Kaikin muin puolin kurssin arviointi tehtävillä oli mielestäni hyvin onnistunutta.</li>
  <li>Ohjausta oli Telegramissa välillä vaikea saada sekä itseni että monien kanssakurssilaisten. Usein harmitti, kun muut kyselivät ohjausta vaikeimpiin tehtäviin, eikä ohjaaja vaikuttanut vastaavan.</li>
  <li>Opiskelumateriaali oli joskus todella suppeaa verrattuna tehtävien vaikeustasoon. Olisi kyllä ollut todella haastava kurssi jos kurssin asiat eivät olisi jollain tavalla tuttuja.</li>
  <li>Aikatauluton versio toimisi näin työssäkäyvälle paremmin, sillä osa tehtävistä vei hyvin paljon aikaa ja toisinaan työkiireiden vuoksi osa jäi ratkomatta. Kurssi on tietenkin tarkoitettu yliopisto opiskelijoille ja esitietovaatimuksena on yliopistomatematiikka, mahdollisesti siksi en itse saanut kenties riittävästi apua kirjasta kaikkien osa-alueiden suhteen. Mahdollisesti kohdissa, joissa viitataan matemaattisiin kaavoihin tms. voisi olla jokin vinkki, millä nimellä voisi itse lähteä opiskelemaan tai hakemaan tietoa ko. matematiikkaan liittyvästi aiheesta.</li>
  <li>Tehtävät olivat usein suhteellisen vaikeita ottaen huomioon, että apua niiden tekemiseen oli niukalti. Kurssia voisi muokata sitten, että saisi osapisteitä sen perusteella, kuinka tehokkaan algoritmin tekee. Nyt jos ajauduit jumiin tehtävien kanssa, olit oikeasti jumissa eikä mahdollisuuksia päästä eteenpäin juurikaan ollut. Jos algoritmisi toimikin, mutta ei ollut tarpeeksi tehokas, sait silti 0 pistettä. Aika moni tehtävistä vaati myös ns. näppäryyttä ja päättelykykyä enemmän kuin varsinaisesti viikon asioiden tai koodaamisen osaamista.</li>
  <li>Enemmän tehtäviä laajemmalta “vaikeusasteikolta” mahdollistaisi paremman arvosanan tavoittelun, vaikka jäisikin jumiin välillä. Viikon viiden ensimmäisen tehtävän jälkeen vaikeus ja tarvittava aika ratkaisemiseen tuntui hyppäävän huomattavan paljon. “Välimaastossa” vaikeudelta olevat tehtävät olisivat sallineet esim. hajapisteiden saannin ja näillä olisi voinut arvosanaa nostaa, vaikka ei riittäisikään joka viikko aikaa yhtä paljon ratkaisujen keksimiseen.</li>
  <li>Kurssi on ollut suhteellisen haastava, mikä on mielestäni ihan kohtuullista ja aihepiiriin nähden odotettavaa. Tehtäviin ja kysymyksiin sai helposti apua tukikanavalta ja materiaalitkin olivat kattavat, joten en näe, miten kurssia voisi suoraan parantaa.</li>
  <li>Yksi asia, jolla verkko-opiskelu tulisi noin kymmenen kertaa innostavammaksi: Kirjan pitäisi verkkosivun muodossa. Näin esimerkiksi kappaleet eivät ärsyttävästi katkeaisi pdf-sivujen vaihtuessa, ja kuvien ei tarvitsisi olla aivan järjettömästi lomittain kappaleiden seassa. Sitten kun tälläiset yksinkertaiset ongelmat on korjattu, olisi helppo tehdä ulkomuotoa huomattavasti houkuttelevammaksi ja lisätä kaikennäköistä ominaisuutta, niin että kirjaa tekisi mieli lukea muutenkin kun vain silloin kun jokin tehtävä aiheuttaa vaikeuksia. TKT:n yksi keskeisimmistä kursseista todella ansaitsisi tämän päivityksen nykyaikaan.</li>
  <li>Selittämällä opetusvideot yksityiskohtaisemmin</li>
  <li>Välillä olisi toivonut lisämateriaalia.</li>
  <li>Olisi hyvä, jos voisi saada jotain vinkkejä tehtävien tekoon. Esim. automaattisesti tällä tavalla:  - jos ratkaisee tehtävän ilman mitään vinkkejä, saa 5 pistettä - jos käyttää yhden vinkin, pistemäärä laskee yhdellä - jos käyttää kaikki 5 vinkkiä, niin ei saa pisteitä tehtävästä, mutta saa sen ehkä ratkottua.  Ärsyttävintä kurssilla on se, kun ei keksi ratkaisua johonkin tehtävään. Olen sellainen, joka voi raivostua aika kunnolla niissä tapauksissa. Nyt sain vihdoin kurssin läpi, neljännellä kerralla (eli tämä on neljäs kerta kun yritän kurssia).  Vinkkisysteemi olisi hyvä, koska jos nyt ei osaa ratkaista jonkun tehtävän, siitä ei opi mitään. Jos pystyisi ratkaisemaan tehtävän jonkun vinkin avulla, siinä ehkä kuitenkin oppii jotain.  Videoihin: on tosi hyvää, kun opettaja “miettii ääneen”, eli miten hän ajattelee (ja hänen työtavansa), kun yrittää ratkaista jonkun ongelman. Jotkut videot olivat tällä kerralla tämmöisiä (muistan erityisesti se “Shakkiongelman ratkaisu O(n4) -&gt; O(1)”-video, siinä tuli monta “ahaa”-elämystä). Voi myös olla muiden (tyyliin assareiden) videoita, jos tulisi eri näkökulmia. Se ajatusten kulku on se tärkein, ja sitä pitää myös osata selittää hyvin.  Luulisin, että aika monella on isoja vaikeuksia kurssin kanssa, ja ei ehkä koskaan opi näitä asioita kunnolla, kun tulee sellainen “tira-kammo”, tms. Ja nämä asiat ovat kyllä tosi tärkeitä oppia, joten kannattaa kyllä panostaa kurssin kehittämiseen, niin että mahdollisimman monet saisi oppisivat jotain siitä.</li>
  <li>Joissakin kurssin tehtävissä ei ollut aina täysin selvää mitä tehtävässä nimenomaan haettiin, joten ehkä ainoa parannettava asia olisi tarkastella kysymyksiä/kysymyksen asettelua ja voiko niitä parantaa. Tämäkin ainoastaan koski ainoastaan joitain tehtäviä, ei suinkaan kaikkia.</li>
  <li>-</li>
  <li>Kurssi on erittäin hyvällä mallilla.</li>
  <li>- Vaikka aikataulu toimikin hyvin, voisi työssäkäyvänä silti olla kiva jos kurssia voisi suorittaa myös täysin omaan tahtiin, tarvittaessa sitten ihan ilman ohjaustakin.</li>
  <li>Tehtäviin voisi esim. viikon työskentelyn jälkeen tulla vinkkiä - varsinkin vaikeimpiin!</li>
  <li>Lisää opetusvideoita, havainnollistamista, etätoteutuksen kehittämistä.</li>
  <li>Pieniä parannuksia joissakin tehtävissä testisyötteisiin mitä valmiissa pohjissa on.  Vaikea oikeastaan keksiä mitään todellista valitettavaa kurssista.</li>
  <li>Mielestäni annettiin liian paljon vinkkiä joissain videoissa tehtäviin.</li>
  <li>Kun normi luentoja ei nyt ollut, niin niitä opasvideoita olisi voinut tehdä muutaman lisää. Kurssikirjasta jäin välillä kaipaamaan lisäesimerkkejä.</li>
  <li>Vaikea kysymys, kun kurssi lähestyy täydellistä.</li>
  <li>Tirakirjan käyttö ja algoritmien teoria jää väistämättä tällaisessa suorituksessa suppeammaksi, joten olisi hyvä, mikäli esimerkiksi keksittäisiin mekanismi, joilla klassisemman tirakurssin algoritmiteorian opiskelulle saataisiin myös porkkanaa.  Voisi olla myös muutama koko kurssin auki oleva haastetehtävä uskaliaimmille.</li>
  <li>Ohjauksen puolesta, mutta jos olisi lähiopetusta ja pajamahdollisuus niin tätä ongelmaa ei varmasti olisi.</li>
  <li>Mielestäni kurssi oli toteutettu onnistuneesti.</li>
  <li>Vihjeiden antaminen tasapuolisesti erityisesti vaikeampiin tehtäviin on hankalaa, joten ymmärrän ettei niitä hirveästi jaettu. Toisaalta oppimisen kannalta voisi olla hyvä, että jos tehtävän teko ei yrittämisestä huolimatta onnistu ilman apua, voisi saada pienen vihjeen ja esimerkiksi puolikkaan määrän tehtävästä.</li>
  <li>Kurssin tehtävät olivat toisinaan hyvin haastavia eikä suorituksilta vaadittava aikavaativuus ollut aina yksiselitteisesti ilmaistu. Tehtävien pisteytys on ankara: pisteitä saa vain hyväksytyistä palautuksista, hyvästä yrityksestä pisteitä ei saa. Nykyinen tekotapa on toki teknisesti yksinkertaisin, mutta kannustan lämpimästi harkitsemaan myös muita arviointikriteerejä. Voisiko pisteytys perustua vaikkapa suorituksen aikavaativuuteen, O(n) suorituksesta saisi enemmän pisteitä kuin O(n^2) suorituksesta jne.?  Tehtävät olivat usein luonteeltaan erilaisia nokkeluustehtäviä, itse olisin toivonut enemmän perustason tehtäviä jossa huomio keskittyisi hieman enemmän itse tietorakenteisiin.</li>
  <li>Ihan hyvä lisä voisi olla englanti-suomi -lista, jossa olisi keskeiset termit molemmilla kielillä</li>
  <li>- Jokaiseen tehtävään esimerkkitapaus. - Enemmän eri tyyppisiä tehtäviä. Esim. 5 viikolla oli monta saman tyyppistä tehtävää.</li>
  <li>Ymmärrän, että viikoittain vaihtuvat aiheet ovat kaikki tärkeitä, mutta mahdollisuus tehdä toisella viikolla enemmän tehtäviä korvatakseen seuraavan viikon kiireitä olisi mukavaa.</li>
  <li>Tiukkaa aikavaatimusta voisi keventää edes hieman (esim. yksi viikko lisää per tehtäväsarja), sillä tehtävät vaativat ajoittain hyvin paljon aikaa.</li>
  <li>Kurssilla olisi voinut olla useampi eri pajaohjauskerta viikossa. Minulla oli esimerkiksi aina keskiviikkoisin toinen luento ohjauskerran päällä.   Minulla on myös melko huonot kokemukset Unitubesta videoalustana, koska videot pätkivät tai kaatuvat helposti kelatessa. Olisko videoita mahdollista ladata mielummin esimerkiksi YouTubeen tai Vimeoon?  Etäopetuksen aikana on entistä vaikeampaa ryhmäytyä muiden opiskelijoiden kanssa, kun ei tapaa pajoissa tai luennoilla ketään.   Itselleni olisi mukava päästä esittäytymään ja hakemaan vertaistukea pienemmästä ryhmästä. Ryhmän toteutus itse on kuitenkin hankalaa, kun ei tunne ketään.   Mietin, voisivatko kurssin ohjaajat edesauttaa tätä jakamalla opiskelijoita pienempiin (esim. 15 hengen) opintopiireihin? Riippuisi tietysti ryhmästä, miten he päättävät toteuttaa opintopiirin (yhteinen pienempi Telegram, yhdessä opiskelu Zoomin välityksellä tms.) vai toteuttavatko lainkaan.</li>
  <li>Kaipaisin konkreettisempia vinkkejä siihen, miten ohjelmasta saisi tehokaamman. Useissa tehtävissä ongelma ei ole siinä, etteikö saisi toimivaa koodia, mutta se että siitä saa tarpeeksi tehokkaan on välillä vaikeaa. Tietysti tämä on laaja aihe ja riippuu paljon tilanteesta, mutta joitakin yleisiä vinkkejä olisi kiva saada. Esim, mitkä tietorakenteet ovat hyviä, millaisia lähestymistapoja kannattaa välttää. Kaikkein turhauttavinta on se, että on saanut tehtyä toimivan ohjelman, mutta ei osaa tehdä siitä tarpeeksi tehokasta.</li>
  <li>Konkreettisia koodiesimerkkejä saisi olla enemmänkin. Välillä kurssikirjasta oli vaikea hahmottaa, mitä teksti haluaa ilmaista koska kuvat olivat niin kaukana selityksestä. Esimerkkiratkaisuissa olisi hauska nähdä enemmän kuin yhden tavan tehdä sama asia, jos useita erilaisia ratkaisuja on.</li>
  <li>Telegramissa voi olla hankala löytää johonkin tiettyyn tehtävään liittyvää keskustelua. Pystyisikö tätä helpotta jollain tavalla? Esim. sopimalla kurssilaisten kesken, että kirjoitetaan viestiin joku tägi, joka kertoo mistä tehtävästä on kyse, esim. #6.3.</li>
  <li>Ei mitään oikeastaan. Mukava kurssi.</li>
  <li>I don’t speak Finnish, so I had to translate all the materials via Google Translate. For this reason, I believe it was harder for me than for the Finnish speaking students. If this course existed also in English, I’m sure many more people would have taken it, as it is really useful.</li>
  <li>Ainoa mikä tulee mieleen, niin ensimmäiselle viikolle voisi lisätä lisämateriaaliin linkin ongelmanlähestymisen alkeisiin ja neuvoa paperin ja kynän käytön, kun se tuntui olevan joillekin vielä vierasta.</li>
  <li>Tehtävät tuntuivat välillä joko useiden tuntien projekteilta, tai äärimmäisen nopeilta ja helpoilta läpijuoksuilta. Aikaa kuluttavat tehtävät toki opettivat, mutta turhauttivat varsinkin niiden ollessa alkupään tehtäviä. Joillakin viikoilla taas vain viimeinen tehtävä oli haastava ja jokainen muu tehtävä oli noin kymmenen minuutin pituinen operaatio, joka ei tuntunut erityisen opettavaiselta. Ehkä näihin voisi olla ratkaisuna jonkilainen yhtenäinen tehtäväsarja?</li>
  <li>Ohjaus</li>
  <li>Tehtävänannot olivat välillä epäselviä ja osan tehtävistä toteutus poikkesi ohjeistuksesta.</li>
  <li>Tehtävät kallistuivat mielestäni hieman liikaa “älykkyystesti”-kategoriaan, eikä annetusta aineistosta ollut juurikaan hyötyä.</li>
  <li>Videomateriaalia voisi aina olla enemmän. Olivat hyvin opettavaisia.</li>
  <li>Voisiko sen Zoom-ohjauksen olemassaoloa jotenkin painottaa tai yrittää mainostaa? Minulla kesti tajuta, että sellainen on olemassa. Muutenkin en uutena oppilaana ole vielä ihan oppinut/tajunnut, mistä apua tehtäviin kannattaa hakea. Telegram ei aina tunnu luontevalta.  Voisiko menneiden viikkojen vaikeimpia tehtäviä jotenkin vielä purkaa tai käsitellä, vaikkapa videon muodossa?</li>
  <li>Paha sanoa, kurssikokonaisuus oli todella hyvä, ja miksi rikkoa toimivaa systeemiä.</li>
  <li>Jotkut tehtävät tuntuivat melkein copy pastelta videomateriaaleista. Tuntui että kurssi ei ollut niin haastava kuin edellisinä vuosina. Voi olla myös että materiaali oli selkeämpää, joka teki tehtävät helpommiksi.</li>
  <li>Jotkut harvat tehtävänannot olivat ehkä hieman kryptisiä mutta kysymällä niihin sai selkeyttä. Muuta parannusehdotusta en keksi.</li>
  <li>Kurssilla jotkin tehtävät oli semmosia ettei vaan millään keksiny tarpeeks hyvää ratkaisua ja niihin meni yleensä enemmän aikaa kuin tehtävään mihin sai ratkaisun tehtyä. Hieman kurjaa kun ei niistä saanut yhtään pisteitä, mutta en ole ihan varma miten kurssia voisi muuttaa näitten tapausten suhteen.</li>
  <li>Ei tule mitään mieleen</li>
  <li>Tehtävissä jäi jumiin silloin tällöin hieman epäselvän ohjeistuksen ja vähien esimerkkien johdosta. Tämä johti joidenkin tehtävien osalta kohtuuttoman tuntuiseen määrään työtä.</li>
  <li>Kurssikirjaan pitäisi saada esimerkit myös Pythonille. Opiskelijan motivaatiota parantaisi jos ensimmäinen tehtävä olisi joka viikolla helpompi ja helpottaisi alkuun pääsemistä (varsinkin kun kurssikirjassa ei ollut Pythonilla esimerkkejä)</li>
  <li>Kurssin alussa olin aivan hukassa että miten tällaisia ongelmanratkaisutehtäviä tehdään. Ekalla ja tokalla viikolla tuli 15h tirapäiviä ja tuntui että ei ikinä voi ehtiä saada tehtäviä valmiiksi. Sitten oppi että ideat syntyy taukojen aikana ja että kannattaa hahmotella ensin idea paperille ennen kuin alkaa koodaamaan. Tai vaihtaa välillä toiseen tehtävään. Näiden oivallusten jälkeen sain aikataulut hanskaan ja loppukurssi sujui vähemmällä stressillä.  Ehkä alkeellisia työskentelytekniikoita voisi meille hömelöille jotekin opastaa kurssin alussa kun ei itse tajua. ;)</li>
  <li>Jos jotain parannettavaa, niin pelko kurssilta lentämiseen lisää kurssin kuormittuvuutta. (Eli 5tehtävän minimi) Se on mielestäni turhaa, sillä kurssin arviointi on hyvin kuvaava osaamiseen, ja yhdenkin viikon tekemättä jättäminen vaikuttaisi arvosanaan dramaattisesti, joka sekin painaa kupissaan. Pelkkä pisteraja riittäisi, ja kurssilta ei silloinkaan pääsisi kaikki läpi, mutta annettaisiin mahdollisuus yrittää.</li>
  <li>Tehtävissä paljon tehtävää, joka ei liity niinkään asian oppimiseen, vaan enemmän yksilöllisen tehtävän ratkaisuun. Tämä on kuitenkin hankala ongelma ratkaistavaksi, kun yksilöllisyyttä liittyy aina ratkaisuihin.  Ehkä enemmän voisi olla tehtäviä, joissa ensin tehdään hidas ratkaisu ja sitten pala palalta optimoidaan se.</li>
  <li>Oppimismateriaalia voisi olla vielä enemmän. Olisi kiva saada “rautalangasta väännettyjä” esimerkkejä lisää.</li>
  <li>Jos vielä olisi käytössä vanha 10op tira, mainitsisin kurssin jakamisen kahteen, mutta nythän kurssi on kaksiosainen. Työmäärästä huolimatta todella mukava kurssi</li>
  <li>Viikoittaisia materiaaleja olisi joinan viikkoina voinut olla enemmänkin.</li>
  <li>En tykännyt, että kun annetaan vaikea tehtävä, ei auteta sen kanssa ollenkaan. Telegramissa sai kysyä, mutta monet vastaukset ovat tosi mystisiä eivätkä auttaneet ollenkaan. Mielestäni vaikeisiin kysymyksiin voi lisätä jonkinlaisia vinkkejä tai auttaa enemmän niiden kanssa.</li>
  <li>-</li>
  <li>Ehkä mahdollisuus tehdä muutama bonustehtävä kurssin lopussa. Itselläni ei ollut mahdollisuutta 5 arvosanaan, koska en kurssin alussa millään ehtinyt käyttämään yhtä paljoa aika kuin lopussa.</li>
  <li>Olisin halunnut, että kurssilla olisi käsitelty enemmän erilaisia “tekniikoita”, jotka auttavat ongelmien ratkaisussa. Tarkoitan siis sitä, että kurssilla voisi olla enemmän “Binomikerroin algoritmeissa” -tyyppistä opastusta, jossa oppisi tunnistamaan minkä tyyppistä ongelmaa on ratkaisemassa. “Minkä tyyppisellä ongelmalla” tarkoitan siis sitä, että algoritmien suunnittelemisessa vaikuttaisi mielestäni olevan aika paljon “tacit knowledgea” siitä kuinka tietyn tyyppisiä ongelmia tulisi lähestyä. Tietysti tehtäviä tehdessä oppii tunnistamaan näitä lähestymistapoja, mutta mielestäni eksplisittiempi ongelmatyyppien esittely olisi hyödyllistä (ja kiinnostavaa).</li>
  <li>Kurssi on tosi hyvin toteutettu.</li>
  <li>Kurssikirjaa olisi mahdollista tehdä selkeämmäksi. Otetaan esimerkiksi luku 4. Listat. Lukija, joka ei jo valmiiksi tiedä kirjan asioita, lukee lukua niin, että alussa puhuttava Taulukkolista, ArrayList vastaa esim Javan ArrayListaa tai pythonin tavallista listaa. Sitten lukija toteaa taulukosta 4.1., että tällaisessa taulukkolistassa on hyvin nopeaa lisätä sekä alkuun että loppuun alkioita. Tässä vaiheessa lukijalla on käsitys, että pythonin tavallisella listalla olisi nopeaa lisätä myös alkuun alkioita, mikä ei pidä paikkaansa. Kirjassa selvästikin puhutaan erikseen jonkinlaisesta teoreettisesti mahdollisesti taulukkolistasta, joka ei kuitenkaan vastaa aina tosielämän taulukkolistoja. Tämä jako olisi hyvä tehdä eksplisiittisemmäksi. Olisi myös kiinnostavaa tietää, miksi esim pythonin perustaulukkolista on tehty ainakin näennäisesti epäoptimaalisemmaksi kuin teoreettisesti mahdollista.   Lisäksi joskus tehtävänantoja on annettu monitulkitaisesti. Esimerkkinä viikon 6 alipuiden laskeminen. Tämä saattoi ymmärtää niin, että toinen puu on toisen alipuu mikäli se sisältyy toiseen puuhun, mutta tehtävässä tarkoitettiin käytännössä sitä, kuinka monta kertaa toinen puu on toisen puun oksa. Siis jos puun oksa jatkuisi vielä lisää “alaspäin”, se ei ole enää alipuu.</li>
  <li>Mielestäni minimivaatimusta voisi hieman laskea. Se tuotti välillä turhaakin painetta, jota en oppimisen kannalta kokenut kovinkaan mielekkääksi. Sitä sortuu jopa rakentamaan “hirviö” koodia ilman ajatusta päästäkseen vain läpi. Osa kurssin tavoitteista menee mielestäni silloin hukkaan. Eikö kuitenkin idea ole etsiä niitä ns hyviä ja “simppeleitä” ratkaisuja joiden löytäminen vaatii oikeesti uudenlaista pohdintaa. Ehkäpä alussa voisi olla muutama helpompi tehtävä joiden testien läpimenon vaatimusten lisäksi olisi, että koodin määrän on oltava tietyissä rajoissa.  Minimitavotteiden täytyttyä tekeminen oli jotekin mielekästä ja halusinkin koittaa löytää niitä ns nerokkaita ratkaisuja.</li>
  <li>Kaipaisin enemmän tukea tehtävien ratkaisuissa, nyt jos ei osaa eikä hajanaisten ja epämääräisten vihjeiden avulla saa tehtävää ratkaistua niin sitten se jää ratkaisematta.</li>
  <li>Ehkä yksi tosielämään pohjautuva soveltava opittuja asioita laajasti hyödyntävä tehtävä olisi päätökseksi paikallaan</li>
  <li>videomateriaalia voisi olla enemmän. Lisäksi (ristiriitaisesti aikaisemman kommenttini mukaan) tykkäisin, jos kurssilla olisi aikataulutettuja live-luentoja</li>
  <li>Ohjauksen määrää, en itse ole kovinkaan kummoinen etäoppija ja tuhlasin paljon aikaa turhaan hupsutteluun joka olisi lähipajoilla saatu nujerrettua. karrikoiden turhaan eli jos ohpessa oli esim sulut väärin niin vähän samanlaiseen viittaan tässä.</li>
  <li>Kävisin mieluusti luennoilla, jos niitä olisi.</li>
  <li>Jos opetusvideoiden sijaan olisi ollut luentoja, olisin luultavammin katsonut niitä. Luennolla pystyy kuitenkin olemaan vuorovaikutuksessa, toisin kun videotallennetta katsoessa.</li>
  <li>Haluisin sanoa, etta enemman tehtavia mutta ehka silloin kuluisi jo liikaa aikaa niihin .. :)</li>
  <li>Videoita voisi olla laajemmin. Ei niitä nytkään ollut liian vähän, mutta joissain haastavimmissa aiheissa niistä olisi voinut olla ehkä ekstra apua.  Omien pisteiden yhteenveto voisi olla koko ajan helposti saatavilla. Niin kuin nyt viimeisellä viikolla.  Pieni juttu, mutta joskus tuntui että kurssikirjan kuviot olivat epäloogisisa paikoissa suhteessa tekstiin.</li>
  <li>Videoita oli kyllä tarpeeksi, mutta enemmän ei myöskään olisi huonoa. Kurssikirja oli oikeastaan vain hyödyllinen tasks tehtäviin, eikä siitä saanut kiinni miten pitäisi usein lähteä ratkaisemaan ongelmia käytännössä.</li>
  <li>Pari kertaa tehtävien kuvaukset olivat vähän hämäriä, piti tankata muutamia kertoja.</li>
  <li>Tehtävien automaattinen testaus on välillä hieman epäselvä, eikä testisyötettä voi helposti käyttää omalla koneella koodin testaamiseen</li>
  <li>Ei mitenkään.</li>
  <li>Enemmän opetusvideoita, niistä oli paljon apua.</li>
  <li>Arvostelu on aika jyrkkä. Alun vaikeuksien jälkeen minulla ei ollut enää realistisia mahdollisuuksia ykköstä parempaan arvosanaan. En siis enää loppukurssista edes yrittänyt vaikeampia, koska en voinut saada parempaa arvosanaa. Käytin aikani muihin kursseihin.</li>
  <li>Joihinkin Tasks-tehtäviin olisin toivonut malliratkaisuja. Opetusvideot olivat hyviä, vaikka joitakin joutui kelailemaan useaan kertaan, että ymmärsi miten esitetty ohjelma toimii. Ehkä joitakin vaikeimpia olisi voinut vääntää enemmän rautalangasta - toki se sitten veisi itse oivaltamisen ilon pois. Ehkä kurssikirjassa voisi olla pseudokoodin lisäksi esimerkki toimivasta ohjelmasta.</li>
  <li>Itse sitä miten ongelmia lähteä ratkomaan. Opetusvideot olivat erittäin hyviä ja niitä voisi mielellään olla lisää. Myös materiaali, jossa näytettäisiin tavanomaista “prosessia” lisää, eli kun epäonnistutaan ja hakataan päätä seinään, ja mitä “toivottomissa” tilanteissa voisi lähteä tekemään</li>
  <li>Tämä tuli esille telegram-keskustelussa: tehtävät voisi numeroida tyyliin 1.2 on ekan viikon toinen tehtävä  jne.</li>
  <li>Rekursion käyttö on uutena asiana vaikea ymmärtää. Siitä voi tehdä pari asiaa selventävää videota. Malliratkaisujen toimintaa on välillä vaikea ymmärtää, varsinkin kun on itse ratkaissut tehtävän oikein aivan eri periaatteella. Malliratkaisujen sanallisia selityksiä voisi siksi vääntää vielä enemmän rautalangasta. Monet asiat eivät ole aloittelijalle todellakaan itsestäänselvyyksiä.</li>
  <li>Jotkut tehtävänannot saattoivat olla monitulkintaisia. En tosin tiedä onko niitä mahdollista vielä selkiyttää.</li>
  <li>Ehkä luentoja voisi olla hieman enemmän, joissa selitetään joitakin vaikeampia asioita tarkemmin. Olisi mukava, jos myös perjantaisin olisi joskus Zoom-ohjausta.</li>
  <li>Task-tehtävissä voisi olla myös jonkinlainen tarkastusmenetelmä, että tietäisi onko saanut tehtävän oikein tehtyä.</li>
  <li>enemmän esimerkkejä tehtäviin jotta tehtävän päämäärän ymmärtää helpommin</li>
  <li>Mielestäni kurssin toteutus oli erinomainen, ei tule mieleen mitään muuttamisen arvoista.</li>
  <li>Itselläni katosi motivaatio muutaman kerran vaikeammissa tehtävissä, joihin löysin omasta mielestäni jo ihan hyvän ratkaisun. Telegramissa annettiin hyviä vinkkejä, mutta jäin kaipaamaan jonkinlaista automaattista vihjetoimintoa joissain vaikeimmissa tehtävissä. Kurssin arvosanatavoite laski itselläni viikkojen edetessä.</li>
  <li>Tehtävänannot olivat välillä hieman hämäriä. Esimerkkejä voisi olla enemmän tai hieman isompia, joista asia selkiytyisi paremmin.</li>
  <li>Kurssissa saisi olla tentti mielestäni.</li>
  <li>Kurssin tehtävät olivat vaikeita ja vaativat paljon aikaa. CSES-tehtävien tehtävänannossa olisi voinut antaa enemmän vihjeitä siitä, miten tehtävät kannattaa / ei kannata yrittää toteuttaa.</li>
  <li>En osaa nimetä mitään erityistä.</li>
  <li>Ei tule mieleen.  Välillä jäin itse jumiin liian pitkäksi aikaa joihinkin tehtäviin, kun oma ratkaisu lähti ajautumaan väärälle uralle. Itse koko ajan uskoo väärää ratkaisua tehdessään, että vielä tämä juttu ja sitten se on valmis, vaikka todellisuudessa koko juttu on menossa 180 astetta väärään suuntaan. Nämä “väärät polut” olisi hyvä saada katkaistua mahdollisimman aikaisemmin, mutta en oikein tiedä miten sen tekisi.. Videot olivat tässä hyviä, koska niistä oppi oikeanlaisen ajattelutavan.</li>
  <li>Toisinaan jos tehtävän tarkistus epäonnistui jollain suurella syötteellä, mutta koodi tuotti kuitenkin jonkun tulosteen (ei siis kaatunut liian suureen prosessointiaikaan, ja pienet testit ok), niin olisi ollut kiva nähdä mikä koko syöte ohjelmalle oli, jotta ongelman kohdan etsiminen olisi ollut helpompaa. Tarkistusohjelman suuret syötteet siis näkyvät sivulla vain osittaisena. Toki ymmärrän että ei ole välttämättä mielekästä esittää 10^5 pituisia syötteitä tehtäväsivulla.</li>
  <li>Esimerkkejä olisi hyvä olla enemmän. Kaikki tehtävät voisivat olla tehtävissä heti kurssin alusta alkaen.</li>
  <li>Äkkiseltään ei tule juuri mitään mieleen, tämä oli ehdottomasti yksi parhaita kursseja, joita olen suorittanut (yliopisto-opintoja takana reilut 300 op). Yksi asia, jota mietin on, että opetusvideot olisi mahdollisesti voinut julkaista jo tehtävien julkaisupäivänä, niin aikaa tekemiseen olisi jäänyt vielä enemmän.</li>
  <li>Minusta kurssi oli näissä olosuhteissa vedetty ~niin hyvin kuin se on mahdollista vetää.</li>
  <li>Vaihtoehtoinen ratkaisu CSES-tehtävien testeille, on aika rasittavaa kun saat tietää vain yhden testin epäonnistuneen, etkä tiedä menivätkö mitkään muut läpi. Testisyötteitä ei aina voinut kopioida koska ne olivat liian suuria, esim “1239123895439…..”, joten niitä oli mahdoton kokeilla omalla tietokoneella. On muutenkin ärsyttävää aina uploadata tiedosto kun sitä haluaa testata.</li>
  <li>Ehkäpä, ehkäpä sitä hankaluutta voisi ihan hiukan säätää alemmas? Kerran meni melkein 20 tuntia yhteen tehtävään, enkä edes saanut sitä valmiiksi eräpäivään asti</li>
  <li>Viikottaisiin aiheisiin olisi hyödyllistä saada jokin lyhyt luento aiheesta, jossa voitaisiin käydä teoriaa laajemmin läpi kuin mitä vain sivut kurssiprujussa on.</li>
  <li>Mielestäni kurssi on tällaisenaan todella hyvä!</li>
  <li>Kirjaa oli vaikea hyödyntää</li>
  <li>Joihinkin tehtäviin voisi laittaa enemmän esimerkkivastauksia esim. cleartree-tehtävässä oli vain yksi. Tehtävien tilat olisi hyvä olla helpommin nähtävissä, koska tehtävät tehdään kahteen järjestelmään niin mielestäni siinä on riski, että syystä tai toisesta jää esim. tasks tekemättä</li>
  <li>Ylempi vastaus vastaa myös tähän.</li>
  <li>Ehkä joitain videoita olisin kaivannut jo alkuviikosta, jolloin omien aikataulujen vuoksi täytyy alkaa tehtäviä työstämään. Eli nyt kun videoita on, niin laittaisin ne jo heti viikon materiaaleihin. Lisäksi kaipasin tehtäviin jo heti useampaa testisyötettä odotettuine vastauksineen. Joissain tehtävissä niitä oli vain yksi, jolloin ongelmaan kiinni pääseminen oli hankalahkoa.</li>
  <li>Tira-kirjan pseudokoodi aiheuttaa hämmennystä välillä. Kerran koodini ei kaverin mukaan toiminut siksi, että kirjan pseudokoodissa indeksit alkavat yhdestä.  Ainakin yhtenä viikkona oli vaikea löytää 5 tehtävää mitä osaisin.</li>
  <li>Edellisellä kierroksellani kurssia (2019 syksy, jäi kesken) oli mukana testejä tehtäviin. Tämä toisaalta aiheutti sen, että koodasin testejä varten, mutta toisaalta antoi myös jonkinlaista lisäkuvaa tehtäviin. Eli jonkinlaisia itse ajettavia testejä saattaisi olla hyvä olla tehtävissä mukana.</li>
  <li>Joissain tehtävissä olisi voinut olla enemmän ohjausta, ne olivat hilkulla onnistua ja pieni ohjaus olisi varmasti johtanut niiden ratkaisemiseen.</li>
  <li>En lähtisi tekemään hirveästi muutoksia tähän, kurssi on vaativa koska täällä ei tarjota niin paljoa valmiita ratkaisuja, mutta ohjaajien ja vertaisten kanssa pohtiessa pääsee kuitenkin eteenpäin.</li>
  <li>Tehtävät ovat vaikeusasteeltaan aivan äärimmäisen vaihtelevia eikä tiedä kuinka kauan tehtävän ratkaisuun menee yhtään minuuttia ennen kuin tehtävä on ratkaistu. tämä aiheuttaa suurta stressiä kun ei voi tietää meneekö 10 minuuttia aktiivista työaikaa vai huimat 16 tuntia aktiivista työaikaa. Tällä hetkellä kurssin tehtävien suurin vaikeus ei ole koodaaminen vaan ongelman ratkaisu. Tuntui kuin kurssi olisi ollut usean viikon mittainen koe tai älykkyystesti. Eli ehdotukseni on vähentää ongelmanratkaisun roolia ja lisätä ohjelmoinnin osuutta. Käytännössä siis ei tarvitse pelätä antaa lähes valmiita tai jopa valmiita ratkaisuja loogisiin ongelmiin. Ihminen oppii kuitenkin matkimalla.</li>
  <li>Enemmän testisyötteitä valmiiksi tehtäviin.</li>
  <li>Enemmän millätavalla vastaukset voisi löytää.</li>
  <li>Ainakin viikolla 6 olisi voinut olla enemmän testitapauksia tarjolla - Alipuut tehtävässä pystyi saamaan ainakin 16 toimivaa tapausta muodostettua vähitellen tekemällä ja saamalla aina uusia testitapauksia käyttöön.</li>
  <li>Tehtävänannot olivat välillä vaikeita ymmärtää. Haastavimmissa tehtävissä voisi olla enemmän esimerkkejä.</li>
  <li>En keksi parannusehdotuksia.</li>
  <li>Enemmän tarkistuksia tehtäviin. Osasta puuttui ja ei voinut olla varma osasiko asian. Luento 2-3 vko välein? Telegramiin samanlaiset ”hakutoiminto” tägit kuin ohjelmoinnin mooc. Esimerkiksi tehtävä 6-2 kommenttiin kun kysyy viikon 6 tehtävästä 2. task tehtävästä</li>
  <li>Ehkä enemmän luento tyylistä opetusmateriaalia?</li>
  <li>Olisi kiva saada tehtäviin lisävihjeitä CSES-järjestelmässä. Apua saa Telegramista muilta osallistujilta ja ohjaajilta, mutta vinkit hukkuvat viestitulvaan helposti.</li>
  <li>Tehtäviä palauttaessa joissakin testeissä oli hieman hankaluuksia nähdä koko testisyöte. Tätähän ryhmässä selitettiin, ja syyt ymmärrän. Juurikin olisi hyvä saada sitten jo tehtävänannossa muutama sopiva testicase lisää, jotta ei tarvitsisi palautella tehtäviä pelkästään saadakseen hylsyjä ja siinä sivussa mahdollisesti uutta testicasea testattavaksi.  Jotkin tehtävänannot vaikuttivat hieman hankalilta ymmärtää välillä. Myös tasks-tehtävissä oli hetkittäin orpo olo, että yritänkö edes oikein, kun täysin väärätkin vastaukset voi palauttaa.</li>
  <li>En itse tykännyt kusrssikirjasta niin paljon, koska monet esimerkit yksinkertasistakin asioita oli pseudokielellä ja tykkäisin jos esimerkin voisi saada juuri sillä kielellä millä tekee tehtäviä, koska sitten tiedon etsimiseen netistä ei menisi niin paljon aikaa.</li>
  <li>Tehtävien yhteyteen voisi antaa vielä konkreettisen esimerkin missä tietynlaista järjestämistä tms. käytetään. Esimerkiksi miten osajonoja käytetään vaikkapa google-hakujen yhteydessä. Konkreettiset esimerkit lisäisivät motivaatiota entisestään.</li>
  <li>Soveltavat tehtävät vaativat uudenlaista ajattelutapaa, johonka olisin kaivannut enemmän johdattelua. Videot olivat hyödyllisiä, mutta itse kurssikirjasta ei ollut juurikaan apua soveltavissa tehtävissä.</li>
  <li>Olisi mukava jos aiheeseen liittyviä lyhyitä videoita olisi enemmän tai jossakin olisi nähtävillä mahdolllista lisä materiaalia vaikk aikaisemmilta toteutuskerroilta.</li>
  <li>DL voisi olla maanantai ilta, avoimen opiskelija opiskelu on vloppuna. Vaikka Telegrafissa oli hyvää keskustelua ja henkiökuntaa paikalla vloppuna tuntui ettei sinne enää sunnuntaina kehtaa pistään avunpyyntöjä.  Toinen idea voisi olla varata henkilökunnalta pari tuntia viikossa chatti aikaa, jossa voisi kysyä henk kohtaisesti omista haasteista. Koodireview jono tai vastaava.  Mallivastaukset voisivat myöskin olla useampi sanaisia :)</li>
  <li>-</li>
  <li>En näe hirveästi mahdollisuuksia kuinka kurssia voisi parantaa.</li>
  <li>Kontrasti helpompien ja kutostehtävien välillä on suuri. Jos asteikolla 1-10 ensimmäiset viisi ovat 1-4 ja kutonen on 10. Se väli voisi olla tasaisempi. Ehkä nelonen ja vitonen hieman vielä vaikeampia ja kutonen vastaavasti aavistuksen helpompi. Toisaalta karsiihan kutonen jyviä akanoista. Itse sain ne yhtä vaille läpi. Eivät olleet aina kauniita, mutta vihreä syttyi.</li>
  <li>Alkupään tehtävien vaikeustaso oli hieman vaihtelevaa. Töissä käynnin ohessa kurssin suorittaminen oli hieman työlästä.</li>
  <li>Tehtävät tuntuvat monissa kohdin irrallisilta materiaaliin nähden.</li>
  <li>Telegram on erittäin sekava paikka hakea apua, eikä siellä aina välttämättä viitsi kysyä muilta. Se on myös jossain määrin uhkaavan tuntuinen, kun kaikki samat naamat näkyvät siellä, tai mahdollisesti joku sanoo “olipas helppoa” kun itse ei koe näin.</li>
  <li>Olisi kiva, jos tehtävistä voisi saada pisteitä jos ne olisivat osittain oikein. Tämä toki olisi vaikeampi toteuttaa, mutta keskeneräisiä tehtäviäkin olisi kiva voida palauttaa jos niissä olisi vaikka osa metodeista toteutettu oikein tms.</li>
  <li>Jos koko kurssi olisi avoinna alusta asti, voisi tehtäviä tehdä omaan tahtiin ja tehdä enemmän silloin kun on aikaa ja intoa. En näe mitään iloa kurssin tekemisen hidastamisesta, jos kaikki materiaali on jo valmiiksi luotu. Se mahdollistaa erilaisia työskentelytapoja ja tukee niitä, joille rutiini luominen saattaa olla vaihtelevista syistä(esim. mielenterveydelliset, taloudelliset, kodin ongelmat).  Binaarihakupuun ja keon alustukset kirjassa ovat muuten hyvät, mutta jättävät lisäämisjärjestyksen hieman auki. Siis kekoon lisätään kuin lukisi vasemmalta oikealla ja ylhäältä alas solmut. Binaaripuussa riippuen numeron koosta yksinkertaisella logiikalla.  Kirjan kuvat tuntuu välillä olevan aivan väärissä paikoissa, kun niihin viitataan monta sivua niiden jälkeen ja sen vuoksi niitä on hankala prosessoida hankaloittaen visualisointeja.  Kirja tuntuu välillä liian teoreettiselta, ja kuten keosta ja binaaripuusta sanoinkin, joissain luvuissa ei saa perusteista/aiheen toiminnasta kiinni, koska niitä ei tunnuta selitettävän. En ehtinyt tässä lukea kappaleita uudelleen, joten en voi valitettavasti antaa esimerkkejä tilanteista. Näihin ongelmiin tietenkin auttaa netin käyttäminen ja oman tutkimustyön tekeminen. Sitä voisi suositella kaikille, koska joskus ei vain ymmärrä hyvääkään selitystä vaikka kuinka yrittäisi, mutta toisilla sanoilla tarttuu heti.</li>
  <li>En osaa sanoa. Pidin kurssista tällaisenaan todella paljon. Ehkä vaikeimpiin tehtäviin olisi voinut olla videoita selittämässä, miten ne kuuluu tehdä. Yhdessä tehtävässä taisi näin ollakin ja pidin siitä.</li>
</ul>

<h3 id="muuta-palautetta-kurssin-järjestäjille">Muuta palautetta kurssin järjestäjille</h3>

<ul>
  <li>Jatkakaa samaan malliin! ps. harkitkaa kurssin seuraavalle osalle jonkinlaisen verkkojen visualisointityökalun tekemistä (mikäli mahdollista) varsinkin binääripuuvisualisoijasta oli paljon apua. Arvostan myös erittäin paljon kurssin ‘kilpakoodausmaista’ lähestymistapaa aiheeseen.</li>
  <li>Kiitos kurssista!</li>
  <li>Hienoa että olette tehneet mahdolliseksi sen, että kaltaiseni jo muutama vuosi sitten valmistunut ja täysipäiväisesti työskentelevä henkilö voi täydentää osaamistaan kursseilla.</li>
  <li>Hienoa, että tämäkin kurssi on mahdollista opiskella tällaisena itsenäisenä vaihtoehtona, vaikka se haastavaa onkin.</li>
  <li>Mahtavaa työtä, kiitos!</li>
  <li>Kiitos Antti kurssista! Arvostan kovasti, kun jaksat vastailla opiskelijoiden kysymyksiin Telegramissa jatkuvasti.</li>
  <li>Kiitoksia kurssista, nähdään periodilla 2 :)</li>
  <li>Joutuuko tässä vielä keväällä Alonille? :)</li>
  <li>Turhia oli huhupuheet kurssin kauheuksista. Kurssi toimi, sillä oppi, ja innolla jatkan tira2, sekä tuleviin aiheisiin! Kiitos jälleen loistavasta opetuksesta.</li>
  <li>Onko totta, ettei Tasks-järjestelmän koodia tarkisteta? Olisi kivaa tietää, saiko kaiken siellä oikein.</li>
  <li>Opetusvideot olivat täyttä priimaa, lisää tällaista</li>
  <li>Mahtavaa, että tämä erittäin mielenkiintoinen kurssi soveltuu näin mainiosti etänä tehtäväksi. Iso kiitos kurssista.</li>
  <li>Tämä on ollut minusta yksi parhaiten järjestettyjä kursseja yli viiden vuoden opiskeluaikanani.</li>
  <li>Hieno kurssi, Kiitokset kaikille! :)</li>
  <li>Hyvä kurssi.</li>
  <li>Kiitos Antti &amp; muut!</li>
  <li>Kiitos telegram-avun tarjoamisesta ja erityisesti avunsaannin nopeudesta - siitä oli paljon apua, vaikken oikein itse tohtinut kysellä tarpeeksi, kun telegram-ohjaus on itselle vielä vähän uusi juttu. TiRa kakkosessa tämä alkaa tuntua varmasti jo luontevammalta.</li>
  <li>Tämä oli todella mukava ja hyödyllinen kurssi!</li>
  <li>Kiitos kiinnostavasta kurssista!</li>
  <li>Kokonaisuudessaan kurssi on onnistuttu siirtämään etäoppimiseen hyvin</li>
  <li>Erittäin hyvin järjestetty kurssi ja isot plussat järjestäjille aktiivisesta telegram-kanavasta sekä opetusvideoista!</li>
  <li>Hyvin hoidettu. Kivaa että kurssi on kahdessa osassa nykyään</li>
  <li>Annan kurssille arvosanaksi 4.5. Kurssilla yleisesti ja telegramissa on mukavan positiivinen ilmapiiri. Ohjaajat ovat kannustavia ja osaavat selittää asiat hyvin opiskelijan tasolla.</li>
  <li>Kurssi oli toteutettu hyvin. Opetusvideot olivat hyviä ja tehtävät asettivat pohtimaan.</li>
  <li>Harvan kurssin tehtäviä odottaa näin innolla, välillä tuntuu huijaukselta, kun algoritmien miettiminen on niin kivaa ja siitä saa vielä opintopisteitä :)</li>
  <li>Suuret kiitokset! Olen nauttinut tästä kurssista paljon.</li>
  <li>Loistava kurssin ensimmäinen osa.</li>
  <li>Loistava kurssi.</li>
  <li>Erityiskiitos siitä vaivannäöstä, että tehtävät olivat sekä Pythonille että Javalle.</li>
  <li>Kiitän kurssista ja odotan seuraavaa osaa innolla.</li>
  <li>Uusi tiraviikko kun alkaa niin välillä pelottaa ja lopun aikaa pelottaa vain hiukkasen enemmän</li>
  <li>Hyvä kurssi!</li>
  <li>Kiitos kurssista</li>
  <li>Tulen rauhallisin mielin mukaan jatkokurssillekin, kun tämä on sujunut ihan hyvin. Kiitos suuresti.</li>
  <li>-</li>
  <li>Kiitokset erinomaisesti järjestetystä kurssista!</li>
  <li>-</li>
  <li>Pitäkää huoli omasta jaksamisesta ja oikeasta vapaa-ajasta :D</li>
  <li>Opin kurssilta enemmän, kuin yhdeltäkään oman alan pöhinäkurssilta. Kiitos!</li>
  <li>Hyvää työtä! Mielenkiintoinen kurssi.</li>
  <li>Kiitos loistavasta kurssista :)</li>
  <li>Kiitos!</li>
  <li>Useimmat tehtävät hyviä selvennys: suurin osa tehtävistä oli hyviä, mutta jotkin todella vaikeita ja työläitä. Joistakin oli myös hankala hahmottaa, mitä oli tarkoitus oppia esim. jos tehtävä vaatii jonkin kombinatorisen kaavan keksimisen, oli ainakin kurssin alussa todella epäselvää miksi tällaista opetellaan. Näistä oli todella paljon hyötyä kurssin loppupuolella, sillä nuo tehtävät antoivat työkaluja ajattelutapoja jne, mutta niiden esittely tuli ainakin itselle aika puskista. Kenties ne voisi sitoa paremmin itse “tehokkaaseen ohjelmointiin”, jonka uskoisin olevan monien oppimistavoite juurikin tällä kurssilla?</li>
  <li>Koska myös syyslomalla oli tehtävien dead line, en ehtinyt levätä syysloman aikana riittävästi. Olisin todellakin tarvinnut hengähdystaukoa.</li>
  <li>Yksi lempikursseistani tähän mennessä!</li>
  <li>Luentoja zoomissa toivoisin kovasti, näissä voisi sitten luennoitsijalta tai assareilta kysyä tarkennuksia ja selvennyksiä. Joillain viikoilla oli aika pinteessä kun ei saavuttanut sitä suurempaa ymmärrystä asiassa. Toki siviilielämässä oli haasteita ja paljon töitä niin unimäärät jäi pieneksi ja tämä varmasti osa syy. Asiat ovat kuitenkin erittäin mielenkiintoisia ja aion uusia kurssin jotta saavutan syvemmän ymmärryksen läpikäydyistä asioista. Uskon tämän olevan tärkeää opintoja ajatellen ja hyvää pohjaa Alonille yms. kuhan eka ton tira2 saa tehtyy.</li>
  <li>Lisää kursseja vaan avoimeksi mooc.fi kautta kaikille!</li>
  <li>Kiitos kurssista! Onnistumisista tulee sellainen olo, että tätähän voisi tehdä lisää ja vajaaksi jääneet tehtävät jäivät sopivasti kummittelemaan, että mitenkäs ne tulisi oikein tehdä hyvin. Mielestäni myös hyvä idea, että aiemmin yhtenäinen tira on jaettu kahteen osaan, etenkin kun voi tulla itsestä riippumattomia esteitä opiskeluihin ja sitten menisi alkupään osaamiset hukkaan kun lopussa ei ehtisi tekemään riittävästi tehtäviä.</li>
  <li>Erinomaista, että kurssi on vihdoinkin katkaistu kahtia. Olisi turhauttavaa tahkota koko lukukausi 10 op:n kurssia ja tipahtaa kärryiltä viimeisillä viikoilla.</li>
  <li>Kurssista on todella vaikea keksiä mitään parannettavaa!</li>
  <li>Todella mukava kurssi, onneksi jatkuu vielä :)</li>
  <li>Ei nyt tule mieleen mitään.</li>
  <li>Hyvää työtä!</li>
  <li>- Kurssi on työläs mutta myös yhtä opettavainen. Eli en haluaisi kurssista helpompaa koska myös oppiminen vähenisi samalla.  - Pelkäsin minkälainen tira olisi suorittaa ilman pajoja ja muuta lähtiukea, mutta aktiivisen Telegram-ohjauksen ansiosta tähän asti on sujunut oikein hyvin lähiopetuksen puutteesta huolimatta.  - AVL-puun kierrot oli kurssin vaikein asia ymmärtää. En ole vieläkään varma tajusinko ne oikein. Toisaalta en tiedä miten parantaa tätä kohtaa materiaalissa.</li>
  <li>Python version voisi testipalvelimella pitää ajantasalla ;)</li>
  <li>Kiitos antoisasta kurssista!</li>
  <li>Kiitos vaan hyvin järjestetystä kurssista!</li>
  <li>Upea kurssi kaiken kaikkiaan, iso kiitos!</li>
  <li>Pointsit tekemisen arvioimiselle - tämä on piristävää, että arvioidaan muilla tavoin kuin kokeilla tai tenteillä.</li>
  <li>Hyvät opetusvideot ja erityisesti kurssin sivut! Oli helppo löytää materiaalit, tehtävät ja kurssi-info :peukku:</li>
  <li>Paras kurssi jossa olen ollut osallisena.</li>
  <li>Kyllä tämä nyt varmaan oli mukavin ja haastavin kurssi mikä on toistaiseksi kohdille osunu.</li>
  <li>Hienoa työtä :)</li>
  <li>Kiitos! Vihdoin sellainen olo, että saan Tiran läpi. Ensimmäisestä osiosta pääsen nyt läpi, ja onneksi ainakin siitä jää kurssisuoritus.</li>
  <li>Kiitos, että näitä voi suorittaa avoimen yliopiston kautta ja kiitos myös erinomaisesta toteutuksesta.</li>
  <li>Kiitos hyvästä kurssista!</li>
  <li>Kiitos vielä antoisasta kurssista!</li>
  <li>Erittäin hyvä, että tira on jaettu kahteen osaan</li>
  <li>Aluksi oli hieman vaikeata hahmottaa, millaisia ratkaisuja haetaan. Paikoitellen looppien kiertamiseen keksittävä oivallus kesti pidempään ja paikoitellen tämä oli turhauttavaa, mutta tukea sai ennen kuin teki mieli luovuttaa. Kiitos paljon kurssista!</li>
  <li>Tira on tunnetusti vaikea kurssi ja herättää tunteita. Opetuksen kehittäminen ei ole helppoa ja uskon että yritätte kuitenkin kehittää kurssia jatkuvasti. Hyvät jatkot</li>
  <li>-</li>
  <li>Apua sai lähes ympäri vuorokauden Telegramissa. Tästä iso kiitos ohjaajille.</li>
  <li>Kiitos! Jatkokurssia odotellessa.</li>
  <li>Moi</li>
  <li>Kaikenkaikkiaan hyvä kurssi ja opin paljon uutta, vaikka osa tehtävistä oli niin haastavia että en päässyt edes alkuun. Näissä hyvä puoli oli analysointi mistä näki ratkaisun ajan umpeuduttua.</li>
  <li>Kiitoksia</li>
  <li>Kurssi antoi hyvän mahdollisuuden perehtyä Pythoniin kielen ensikertalaisena.</li>
  <li>Ehdottomasti yksi parhaimmista kursseista, joihin olen osallistunut,</li>
  <li>Kiitos mielenkiintoisesta kurssista!</li>
  <li>Lähestymistavat olivat poikkeuksetta hyvin teoreettisia, jolloin lähiopetuksesta olisi ollut hyötyä ainakin allekirjoittaneelle opiskelun syventämiseksi.</li>
  <li>Selkeä kokonaisuus!</li>
  <li>Kurssi oli opettavainen, tehtävät suhteellisen haastavia ja vaikka arvosana jää tavoitellusta, niin oppimisen kannalta tehtävät olivat sopivia ja mallivastausten läpikäyminen lisäsi ymmärrystä, joka tietysti oli ensisijainen tavoite (eikä kurssiarvosana itsessään).</li>
  <li>Hyvin selkea kokonaisuus!</li>
  <li>Erittäin hyvä kurssi, minus CSES testijärjestelmä. Jotkin tehtävät (Puun tyhjennys) ehkä tarpeettoman kryptisiä ymmärtää.</li>
  <li>Hyvä kurssi!</li>
  <li>Paras kurssi HY:llä jonka olen käynyt, kiitos!</li>
  <li>Kiitos hyvästä kurssista</li>
  <li>emt hyvää duunii</li>
  <li>Olisi kiva, jos näitä kursseja voisi tehdä hieman enemmän parityönä, jossa pyrittäisiin parantamaan kummankin osaamista toisiaan opettaen ja tukien. Tämä on tietenkin hankalaa toteuttaa laajasti, mutta jos näin saisi tehdä tekisin mielelläni ystävän kanssa ja saisin siitä vielä enemmän irti.  En siis tue tehtävien kopioimista, vaan enemmänkin yhteistä mietiskelyä ja ajatusten vaihtoa.  Itselle tämän kurssin rytmittäminen on ollut hankalaa, koska siinä ei ole mitään selkeää hankaluutta. Tehtävät saattaa viedä paljon aikaa, vaikka ne olisivat yksinkertaisia. Joskus taas joku hankalempi tehtävä saattaa mennä ihan hetkessä. Tämän vuoksi ei osaa varata riittävästi aikaa vain tehtävien mietiskelyyn ja helposti päätyy yrittämään viimeisenä päivänä kaikkien tekemistä. Tämä ei kuitenkaan yleensä onnistu juuri sen takia, koska näiden tehtävien ratkaisemiseen kuluu joskus paljon aikaa. Niiden pitää prosessoitua alitajunnassa.</li>
  <li>Kiitos!</li>
  <li>-</li>
  <li>Kurssi on etänä ollut todella toimiva. Tehtävät ovat olleet sopivan haastavia ja opetusvideoista on saanut mukavasti vinkkejä tehtävien tekoon.  Ehdottoman hieno juttu on ollut, että kurssi on jaettu kahteen osaan - etenkin tässä toteutuksessa, jossa tarvitsee tehdä tietty määrä tehtäviä viikossa, jotta pysyy kurssilla mukana - ei tipu viikolla 13 yhden tehtävän takia jne. Kiitosta myös väljälle aikataululle (2 viikkoa aikaa tehdä tehtäviä on tosi hyvä juttu) Kiva on myös se, että Tira2 ei vielä paina päälle, saa pienen hengähdystauon ennen Tira2. Pelkäsin, että minusta ei ole tätä kurssia suorittamaan. Kurssin aikana on upeasti saanut kasvatettua myös omaa itsetuntoa koodaamisessa ja uskoa omaan tekemiseen - kun kaikkea ei tarjoilla valmiina. Myös ohjauksessa saatavat neuvot ovat olleet tosi laadukkaita, ei ole tarjottu valmiita vastauksia vaan ohjattu oikeaan suuntaan.</li>
  <li>Olette huippuja!</li>
  <li>Kiitos kurssista.</li>
  <li>Kun vitutus nousi kovaksi, oli kiva kuunnella pari videota. Äänesi on rauhoittava :-)</li>
  <li>Todella laadukkaasti toteutettu kurssi</li>
  <li>Oikein mukava ja opettavainen kurssi. Epäselväksi jää mihin algoritmeja käytetään käytännössä. Jos mahdollista niin olisi mukava tietää vaikka kunkin viikon kohdalla kyseisen aiheen sovelluksia käytännössä niin saisi lisää motivaatiota opiskeluun. Vaikkakin jo itse tehtävien ratkominen itsessäänkin on jo mielenkiintoista.</li>
  <li>Kiitos hyvästä kurssista :)</li>
  <li>Hyvä kurssi kiitos järjestäjille</li>
  <li>Keep it up</li>
  <li>Kiitokset hyvin opettavaisesta kurssista!</li>
  <li>Minulla on varsin pitkä kokemus ohjelmoinnista, mutta olen pahasti kiinni “proseduraalisessa” ajattelussa. Kaipaisin enemmän tietoa siitä, miten päästä “algoritmiseen” ajatteluun.</li>
  <li>Syksyn lempikurssini juuri haasteen takia, odotan innolla toista osaa!</li>
  <li>Jokaisessa tehtävässä olisi hyvä laittaa vaadittava aikarajoitus. Viimeisessä viikon 7 tehtävissä näitä ei ilmoitettu, joten oli vaikeaa miettiä oikeaa lähestymistapaa.</li>
  <li>Tasks tehtäviä olisi voinut olla enemmän, niitä oli mielekästä tutkia ja löytää ratkaisuja koodin kokeilun kautta.</li>
  <li>Yleisesti onnistunut toteutus vaikka koko kurssi tehtiin etänä.</li>
  <li>Hyvät tehtävät</li>
  <li>Kiitos paljon hienosta kurssista!! Koin paljon onnistumisen elämyksiä, vaikka kurssia aloittaessani koodaustaukoa oli useampi kuukausi ja kynnys Pythonin pariin palaamiseen oli korkea. Koen myös todella oppineeni paljon uusia asioita.</li>
  <li>Kurssin vetäjät ovat olleet kiitettävästi mukana keskustelukanavilla. Videoita ym on tullut tarpeiden mukaan. Täydet pisteet siitä.</li>
  <li>- Kurssin toteutusformaatti on minulle optimaalinen tapa opiskella, mielelläni näkisin enemmän kursseja jotka voisi suorittaa samalla tavalla.</li>
  <li>Kurssiin piti upottaa ehkä vähän liikaa aikaa päästäkseen etenemään edes seuraavaan viikkoon. Kurssi oli kuitenkin hyvin järjestetty, kurssin nettisivu oli hyvin muotoiltu ja opetusvideot varsinkin auttoivat paljon tehtävissä.</li>
</ul>

</div>
        <div class="footer">
    <img src=/syksy-2020/assets/img/HY_logo.png>
    </div>
    </div>
</body>

</html>